<?xml version="1.0" encoding="utf-8"?>
<layouts>
    <layout type="read-set">
        <content>
            <![CDATA[<p>Понеже съм потресаващо дърт и мога да си позволя да започна
                някой свой текст с думите "преди близо половин век, когато...",
                мисля да го направя. И така, преди близо половин век, когато
                гейминг битието ми се ограничаваше до огромен ентусиазъм и подтискаща
                липса на достъп до личен хардуер за игри, с двамата ми най-добри
                приятели от детинството се събирахме да играем на компютъра на
                вече покойния Сашко (дееба тия мотори, дееба).</p><q>Ти си некадърен,
                ти не си достатъчно добър, ти не си хардкор, по-добре просто
                се откажи, да те еба в путьото!</q><p>Това бяха времената, когато
                се играеше практически всичко, до което си успял да се добереш
                на предавани от ръка на ръка дискети, без особен оглед на жанр
                или геймплейни качества. Така в един момент ни беше попаднала
                някаква убийствено пошла аркадна компилация от зимни олимпийски
                спортове и се бяхме събрали, за да я тестваме, като всеки от
                нас играеше по едно ниво, след което предаваше клаиатурата на
                другарчето. Или поне това беше идеята, защото спонтанно се оказа,
                че играя само аз. Шокиращо, моите амигос - хора с далеч по-солидна
                геймърска практика от мен - срещаха огромни затруднения с нещо,
                което се управляваше с четирите стрелки. Причината? Слаломистчето
                се спускаше от горния към долния край на монитора и на практика
                долната стрелка го движеше напред, горната - назад, лявата -
                наляво, а дясната - надясно. Принципно - нищо сложно. Само дето
                в геймърския генотип на детските ми другари беше заложено правилото,
                че действието винаги се развива от гледната точка на управлявания
                персонаж и горната стрелка го движи напред, независимо от позицията
                на камерата.</p><q>Плашещо популярното кежуъл говно Candy Crush
                Saga всъщност е в пъти по-трудно от Dark Souls.</q><p>Защо ти
                казвам всичко това ли? Ами защото легендарно трудната Souls серия
                на From реално би била далеч по-лесна за един играч, който не
                е фатално повреден от десетки хак енд слаш заглавия, в които
                блъскаш като обезумял по бутоните за удар, докато врагът, намиращ
                се откъм острата страна на съответното сечиво се отегчи до смърт
                от истеричния ти бътън машинк и милостиво се спомине. Един неопитен
                играч би се крил плахо зад щита и би удрял само когато му се
                отвори добра възможност и всъщност би напредвал далеч по-успешно
                от закоравелия геймър, който е свикнал да се чувства като Конан,
                след като екипира двете брадви и който никога не е предполагал,
                че може да бъде безмилостно бит, ебан и опозорен от някое мизерно
                зомби (a.k.a. ония разложените, дето ги вкарват основно с цел
                грайндене на ниските левъли). С което стигаме и до първата опорна
                точка на този текст - необходимостта да развенчаем мита, че Souls
                игрите са трудни. Те просто са по-различни от това, с което си
                свикнал и ако не минеш на тяхната вълна, ще се чувстваш като
                детските му другари, които блъскаха слаломистчето в колчетата,
                псуваха и се чудеха какво се случва. В едно много добро есе на
                колегите от Edge се казваше нещо ужасно вярно - че плашещо популярното
                кежуъл говно Candy Crush Saga всъщност е в пъти по-трудно от
                Dark Souls. Само дето на никой не би хрумнало да нарече цъкането
                по шарени плодчета хардкор гейминг, просто защото... ми това
                са шарени плодчета, ебати. Докато в Souls... ами там има полуразложен
                дракон с размерите на малка кооперация, който има огромна зъбата
                уста върху шибания си корем!</p><p>С което стигаме и до следващия
                важен момент, граничещ с гениалност. From много хитро и подло
                си играят с теб на психологическо ниво. Те се опитват да те уплашат,
                при това доста успешно. Мракът и чувството за обреченост са още
                в заглавието и са хвърлили депресиращите си сенки над практически
                всички визуални и геймплейни изразни средства в играта. Ако оголим
                концепцията на Dark Souls и Candy Crush Saga до кокал, откриваме
                неочаквано сходна концепция (валидна за общо взето всяка игра,
                в която от теб не се иска просто да натиснеш един бутон, за да
                гледаш следващата кътсцена) - трябва да играеш внимателно, защото
                ако не играеш внимателно - губиш прогрес, респективно - време.
                Дали ще видиш пъстър плодов надпис "Game Over" или зловещия надпис
                "You Died" на практика няма почти никаква разлика. Само дето
                Candy Crush Saga се опитва по подъл кежуълски начин да те подкани
                да пробваш отново, докато Dark Souls крещи в лицето ти по всеки
                възможен начин "ти си некадърен, ти не си достатъчно добър, ти
                не си хардкор, по-добре просто се откажи, да те еба в путьото!".
                От From се опитват да те уплашат не на шега още с рекламното
                "Prepare To Die!", а милиони хора в интернет, успели да стигнат
                до минималистичната финална анимация на някой Souls и неясно
                защо горди с факта, че са преодолели някакво зверско предизвикателство,
                поддържат легендата за трудността на играта жива. Попадал съм
                дори на текст в сериозно издание, където се обясняваше как, разбираш
                ли, много трябва да внимаваш как въоръжаваш и развиваш героя
                си, защото ако се предоверяваш на Меча От Опашката На Дракона
                и не си ъпгрейднал добре някое друго сечиво, когато стигнеш в
                Анор Лондо, ще трябва да започнеш отначало, защото от този момент
                няма връщане назад. И хората вярват, ти остави другото. Страхът
                расте, напрежението те смазва, очакваш още следващият бос да
                се окаже непреодолим и да обезсмисли 50 часов прогрес, просто
                защото не си достатъчно добър. Щом хард трудността на Call of
                Duty ти идва нанагорно, как, за Бога, ще преодолееш най-трудната
                игра на всички времена. Нека ти издам една тайна, Souls игрите
                не са най-трудните на всички времена. Не са дори и най-трудните
                за годината, в която са издавани. Тук всичко е игра на нерви,
                която видимо работи.</p>]]>
        </content>
    </layout>
    <layout type="read-set">
        <content>
            <![CDATA[<p>Основната коз на From e подлият начин, по който се опитват
                да разрушат концентрацията ти, за да направиш грешка. Сигурно
                има десетки заглавия, в които си преигравал отделни ситуации
                по много повече пъти. From просто ти навират умирането в очите
                по много по-категоричен начин. Защото губиш души, губиш основния
                ресурс, нужен ти, за да развиеш героя си в какъвто и да е аспект.
                И ги губиш завинаги, ако не успееш да си "прибереш трупа". Истината
                обаче е съвсем различна, както подчертах по-горе - ти губиш прогрес.
                Губиш прогрес във всяка игра, където умреш (или не успееш да
                нацъкаш достатъчно бързо шарените плодчета). Единствената разлика
                е начинът, по който е представено това губене на прогрес. Няма
                как да не спомена престъпно подценявания селшейднат Prince of
                Persia, заклеймен масово, задето героят ти не може да умре. Когато
                сгафиш Елика се протяга и те спасява. Само дето тя те връща в
                началото на предизвикателството, което не си успял да преодолееш.
                На последния чекпойнт. И ти пак губиш прогрес. Нищо нямаше да
                бъде по-различно, ако персийчето се пребиваше ефектно сред фонтан
                от кръв и черва, под акомпанимента на звук от трошащи се кости,
                освен анимацията, предшестваща връщането към последния чекпойнт.
                </p> <p>Чувал си легенди за босовете в Souls игрите, нали? И
                как няма да си чувал, когато дизайнът им е изпълзял от наркотичните
                кошмари на особено извратен японец, заплашително огромни са,
                а хелт-бара им заема екрана от край до край. Добре пазената тайна
                на дизайн документите към играта, която би разрушила цялата атмосфера
                е, че цифрите, които се крият зад тези олимпийски хелт-барове
                често са по-ниски от здравето на някои съвсем стандартни противници.
                Ако знаеш, че кошмарният бос всъщност има по-малко кръв и по-лесни
                за предвиждане и респективно блокиране/избягване атаки от десетте
                редови монстъра, които си сгънал преди малко обаче няма да го
                има "ей ся са наядах на хой" усещането, което да те разконцентрира.
                И да те убие. Както ти казах - всичко е игра на нерви. Просто
                From я играят по-майсторски от останалите.</p><p>В Souls серията
                има само две важни неща - тайминг и правилна преценка на ситуацията.
                Тук няма момент, в който ще умреш, защото не можеш да си спомниш
                кой точно беше двадесет и третият бутон в комбото. Имаш лек удар,
                тежък удар, блок, контраудар и избягване. Толкова. Наскоро си
                взех Harley Quinn's Revenge DLC-то за Arkham City и установих
                с потрес, че нямам никакъв спомен как точно се играеше тази игра.
                При Souls такова объркване липсва. Някой ще ти каже, че тюториълите
                били отвратително минималистични и не те научавали адекватно
                как да играеш. Ами какви да са бе, пич? Имаш пет движения на
                кръст, един час ли трябва да ти ги обясняват? Подобно на шофирането,
                базовите неща, които трябва да знаеш са кристално ясни от първия
                момент, когато седнеш в автомобила и ти покажат кой педал е газта
                и кой спирачката. За да овладееш колата обаче, трябва да излезеш
                от пологина и да натрупаш практика. В този ред на мисли Souls
                игрите са много по-достъпни от разни минаващи за кежуъл заглавия.
                Проблемът е, че трябва да се отучиш от необмисленото блъскане
                по бутоните, залегнало в основата на въпросните кежуъл заглавия.
                Един вид - да научиш гейминг-правилата от нулата. Което ни връща
                на началния пример със слаломистчето.</p>]]>
        </content>
    </layout>
</layouts>
