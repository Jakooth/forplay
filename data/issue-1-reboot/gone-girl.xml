<?xml version="1.0" encoding="utf-8"?>
<article>
    <site>forlife</site>
    <url>gone-girl</url>
    <tags prime="gone-girl">
        <tag>gone-girl</tag>
    </tags>
    <cover align="75%"
    	   valign="top"
       	   theme=""
           subtheme="lighten"
           tag="gone-girl">09.jpg</cover>
    <main>
        <wide tag="gone-girl">07.jpg</wide>
        <shot tag="gone-girl">04.jpg</shot>
        <caret tag="gone-girl">06.jpg</caret>
    </main>
    <type bg="филми">movies</type>
    <subtype bg="ревю">review</subtype>
    <title>
        <![CDATA[Не казвай сбогом]]>
    </title>
    <subtitle>
        <![CDATA[Мъжете, които мразят жените. И обратното...]]>
    </subtitle>
    <authors>
        <author>doomy</author>
    </authors>
    <date>Sun Dec 07 2014 20:54:00 GMT+0200 (FLE Standard Time)</date>
    <priority>cover</priority>
    <issue>issue-1-reboot</issue>
    <hype>9</hype>
    <better tag="gone-baby-gone">Gone Baby Gone</better>
    <worse tag="seven">Se7en (тъпо сравнение, ама...)</worse>
    <equal tag=""></equal>
    <versionTested></versionTested>
    <preview>
        <![CDATA[Ще започна с личната си драма, че все по-малко именити режисьори
            съумяват да запазят филмографията си хем дълга, хем качествена в
            последните години. Нолан направи лека крачка назад с последния Батман, Аронофски направо
            се спъна в библейските си напъни с Ной, така че моите „любимци“ започнаха
            да падат един по един. Единствено Финчър продължаваше да мачка още
            от края на деветдесетте до днес и въпреки че не съм особен „фен“
            на Зодиак и Бенджамин Бътън (затова пък намирам Паник Стая за ужасно
            недооценена лента), няма как да не призная класата и в двата филма. Дейвид просто
            си го може... Gone Girl е поредно доказателство, че именития режисьор
            не само няма намерение да направи поне един слаб филм, но също така
            няма да спре да скача между жанровете и провокативните опити да опита
            от всичко. Интересното в случая е, че за да разбереш колко дълбок
            и комплексен филм е Gone Girl, трябва или да го видиш, или да ти
            го оспойлят. Второто е ужасно често срещано из всички ревюта и материали
            по темата, което намирам за крайно непрофесионално и грозно, затова
            ще имам нелеката задача да ти обясня защо смятам филмът за парче
            кино-гениалност, без да мога да ти дам конкретен пример за това.
            Трудничко е, но да видим. Филмът проследява историята на младото
            семейство Дън, състоящо се от Ник (Бен Афлек) и Ейми(Розамунд Пайк),
            като „перспективата“ от един момент започва прескача между гледните
            точки на двамата и бавно разбираш, че нещо в брака им куца и няма
            как вижданията на двойката за съвместния им живот да са толкова противоположни.
            На сутринта след Четвърти юли, когато семейство Дън трябва да отпразнува
            своята пета годишнина заедно, Ейми изчезва при странни обстоятелства.
            Ник започва издирване, в което се включва богатото семейство на момата,
            както и целия град, а в последствие (не без помощта на силата на
            медиите) нещата ескалират до събитие от национален мащаб. И да –
            ако си Кевин Смит нърд като нас двамата с Бакалов тук е моментът,
            да усетиш ироничната нотка в това, че Бен Афлек за втори път ще участва
            в Преследването на Ейми. Спирам дотук с „разказваческата“ част, защото
            от този момент насетне филмът започва със своите завои, обрати, туистове,
            „шокъри“ и бавното разплитане на мистерии, за които може би не си
            и подозирал гледайки само трейлъри. Истината е, че Финчър по брилянтен
            начин успява да води зрителя за носа и да му показва точно парчетата
            от пъзела, които иска да видиш в конкретния момент. С Gone girl Дейвидрисковано,
            но и умело жонглира между твърде много жанрове и настроения – в един
            момент ще решиш, че филмът е нищо повече от една своеобразна дисекция
            на сложните отношения между мъжете и жените. В следващия миг ще усетиш
            нотките на сатира и осмиване на американския лайфстайл, риалити-манията,
            силата на медиите и стадния манталитет на драгия зрител. След поредния
            остър сюжетен завой може да решиш, че филмът ще е поредна творба
            по темата за Femme fatale – съблазнителната и фатална жена, която
            живее с едничката цел да прави живота на мъжете черен, а защо не
            и да го унищожи.]]>
    </preview>
    <stickers>
        <sticker lib="lorc"
        		 subtype="originals">transfuse</sticker>
        <sticker lib="lorc"
        		 subtype="originals">life-in-the-balance</sticker>
        <sticker lib="delapouite"
        		 subtype="originals">finger-print</sticker>
    </stickers>
    <layouts>
        <layout type="text" subtype="text"
                tag="gone-girl" order="0">
            <left>
                <url type="movies" object="movie"
                     valign="top">gone-girl</url>
            </left>
            <center>
                <![CDATA[<p>Ще започна с личната си драма, че все по-малко именити
                    режисьори съумяват да запазят филмографията си хем дълга,
                    хем качествена в последните години. <em>Нолан</em> направи
                    лека крачка назад с последния <strong>Батман</strong>, <em>Аронофски</em>
                    направо се спъна в библейските си напъни с <strong>Ной</strong>,
                    така че моите &bdquo;любимци&ldquo; започнаха да падат един
                    по един. Единствено <em>Финчър</em> продължаваше да мачка
                    още от края на деветдесетте до днес и въпреки че не съм особен
                    &bdquo;фен&ldquo; на <strong>Зодиак</strong> и <strong>Бенджамин
                    Бътън</strong> (затова пък намирам <strong>Паник Стая</strong>
                    за ужасно недооценена лента), няма как да не призная класата
                    и в двата филма. <em>Дейвид</em> просто си го може...</p><blockquote><p>Ще
                    се насладиш на рядко интелигентна кримка, в която завоите
                    са толкова остри, че дори да не внимаваш особено пак ще усетиш
                    ударната им сила и тласъка им в седалката/стола си.</p></blockquote><p><strong>Gone
                    Girl</strong> е поредно доказателство, че именития режисьор
                    не само няма намерение да направи поне един слаб филм, но
                    също така няма да спре да скача между жанровете и провокативните
                    опити да опита от всичко. Интересното в случая е, че за да
                    разбереш колко дълбок и комплексен филм е <strong>Gone Girl</strong>,
                    трябва или да го видиш, или да ти го оспойлят. Второто е
                    ужасно често срещано из всички ревюта и материали по темата,
                    което намирам за крайно непрофесионално и грозно, затова
                    ще имам нелеката задача да ти обясня защо смятам филмът за
                    парче кино-гениалност, без да мога да ти дам конкретен пример
                    за това. Трудничко е, но да видим.</p><p>Филмът проследява
                    историята на младото семейство <em>Дън</em>, състоящо се
                    от <em>Ник</em> (<em>Бен Афлек</em>) и <em>Ейми</em> (<em>Розамунд
                    Пайк</em>), като &bdquo;перспективата&ldquo; от един момент
                    започва прескача между гледните точки на двамата и бавно
                    разбираш, че нещо в брака им куца и няма как вижданията на
                    двойката за съвместния им живот да са толкова противоположни.
                    На сутринта след Четвърти юли, когато семейство <em>Дън</em>
                    трябва да отпразнува своята пета годишнина заедно, <em>Ейми</em>
                    изчезва при странни обстоятелства. Ник започва издирване,
                    в което се включва богатото семейство на момата, както и
                    целия град, а в последствие (не без помощта на силата на
                    медиите) нещата ескалират до събитие от национален мащаб.
                    И да &ndash; ако си <em>Кевин Смит</em> нърд като нас двамата
                    с <em>Бакалов</em> тук е моментът, да усетиш ироничната нотка
                    в това, че <em>Бен Афлек</em> за втори път ще участва в <strong>Преследването
                    на Ейми</strong>.</p><p>Спирам дотук с &bdquo;разказваческата&ldquo;
                    част, защото от този момент насетне филмът започва със своите
                    завои, обрати, туистове, &bdquo;шокъри&ldquo; и бавното разплитане
                    на мистерии, за които може би не си и подозирал гледайки
                    само трейлъри. Истината е, че <em>Финчър</em> по брилянтен
                    начин успява да води зрителя за носа и да му показва <em>точно</em>
                    парчетата от пъзела, които иска да видиш в конкретния момент.
                    С <strong>Gone girl</strong> <em>Дейвид</em>рисковано, но
                    и умело жонглира между твърде много жанрове и настроения
                    &ndash; в един момент ще решиш, че филмът е нищо повече от
                    една своеобразна дисекция на сложните отношения между мъжете
                    и жените. В следващия миг ще усетиш нотките на сатира и осмиване
                    на американския лайфстайл, риалити-манията, силата на медиите
                    и стадния манталитет на драгия зрител. След поредния остър
                    сюжетен завой може да решиш, че филмът ще е поредна творба
                    по темата за Femme fatale &ndash; съблазнителната и фатална
                    жена, която живее с едничката цел да прави живота на мъжете
                    черен, а защо не и да го унищожи.</p>]]>
            </center>
        </layout>
        <layout type="img" subtype="a1"
                tag="gone-girl" 
                order="1">
            <center>
                <img>
                    <tag>gone-girl</tag>
                    <index>01.jpg</index>
                    <pointer>Горе</pointer>
                    <alt>
                        <![CDATA[Ако и аз имах сестра барманка, цирозата нямаше
                            да закъснее.]]>
                    </alt>
                </img>
                <img>
                    <tag>gone-girl</tag>
                    <index>03.jpg</index>
                    <pointer>Дясно</pointer>
                    <alt>
                        <![CDATA[Ще ме арестувате? Та аз съм Батман!]]>
                    </alt>
                </img>
                <img>
                    <tag>gone-girl</tag>
                    <index>02.jpg</index>
                    <pointer>Ляво</pointer>
                    <alt>
                        <![CDATA[Мило дневниче...]]>
                    </alt>
                </img>
            </center>
        </layout>
        <layout type="text" subtype="text"
                tag="gone-girl" order="2">
            <center>
                <![CDATA[<p>Но в края на филма най-вероятно ще осъзнаеш (с облекчение),
                    че <strong>Gone girl</strong> в нито един момент не сочи
                    с пръст, нито показва някакви ултимативни житейски истини
                    и през този близо тричасов кино-трип режисьорът <em>Финчър</em>
                    и сценаристката/авторката на романа-оригинал <em>Флин</em>
                    просто са целяли да ти разкажат една комплексна, малко изненадваща
                    и шокираща, но и съвсем простичка в сърцевината си история
                    за човешките взаимоотношения, на фона на един абсурден модерен
                    свят, доминиран от медии, сензации и... селфита. Свят, където
                    &bdquo;истината&ldquo; отстъпва място на това, как хората
                    и обществото гледат на ситуацията и персоната ти и свят,
                    в който ПиАр-а има по-голяма тежест от фактите и доказателствата.
                    И точно с оглед на това, за мен най-тъжния и обобщаващ всички
                    мотиви момент от филма е един иначе невзрачен разговор в
                    закусвалнята към края, когато четирима души, които са пределно
                    наясно с истината за събитията признават един пред друг,
                    че са напълно безсилни да направят каквото и да е по случая.</p><blockquote><p>Gone
                    Girl е поредно доказателство, че именития режисьор не само
                    няма намерение да направи поне един слаб филм, но също така
                    няма да спре да скача между жанровете и провокативните опити
                    да опита от всичко.</p></blockquote><p>Мога да сипя още много
                    суперлативи по <strong>Gone Girl</strong>, настрана от прекрасния
                    сценарий &ndash; <em>Трент Резнър</em> и<em>Атикъс Рос</em>
                    за пореден път са в чудесна колаборация с <em>Финчър</em>
                    и фоновата им музика в нито един момент не натоварва и не
                    изпъква над случващото се на екрана. А то отново е заснето
                    и монтирано на изключително ниво и като атмосфера, камера
                    и пресъздаване на мистерията много напомня на друг прекрасен
                    филм в жанра от последните години &ndash; <strong>Prisoners</strong>
                    на канадеца <em>Денис</em> <em>Вилньов</em>. За актьорската
                    игра също мога да кажа само хубави неща. <em>Бен Афлек</em>
                    никога не ми е бил особено симпатичен, но по перфектен начин
                    влиза в ролята на мъж, ходещ по тънкото въже разделящо тъй
                    наречените America&rsquo;s Sweetheart от America&rsquo;s
                    Most Wanted. <em>Розамунд Пайк</em> му партнира/контрира
                    по превъзходен начин, като освен с перфектно дупе момата
                    може да се похвали и с рядко кадърно прескачане между комплексните
                    и често менящи се (типично по женски) емоции на героинята
                    си. Страничните персонажи &ndash; детектив <em>Боуни</em>,
                    сестричката <em>Го</em>, адвокат <em>Боут</em>, богаташчето
                    <em>Колинс</em>, родителите на <em>Ейми</em>... просто безупречен
                    актьорски състав!</p>]]>
            </center>
        </layout>
        <layout type="img" subtype="a2"
                tag="gone-girl" 
                order="3">
            <center>
                <img>
                    <tag>gone-girl</tag>
                    <index>05.jpg</index>
                    <pointer>Ляво</pointer>
                    <alt>
                        <![CDATA[Типичен финчърски кадър.]]>
                    </alt>
                </img>
                <img>
                    <tag>gone-girl</tag>
                    <index>04.jpg</index>
                    <pointer>Долу</pointer>
                    <alt>
                        <![CDATA[МЯУ!]]>
                    </alt>
                </img>
                <img>
                    <tag>gone-girl</tag>
                    <index>06.jpg</index>
                    <pointer>Дясно</pointer>
                    <alt>
                        <![CDATA[С риск да засегна част от аудиторията ни - не
                            ги разбирам гейовете...]]>
                    </alt>
                </img>
            </center>
        </layout>
        <layout type="text" subtype="text"
                tag="gone-girl" order="4">
            <center>
                <![CDATA[<p>В заключение ще споделя единствената си <em>лека</em>
                    забележка към филма, а именно че към края малко като че ли
                    се попрекали с обратите, което поне за мен уби дори леките
                    наченки на &bdquo;реализъм&ldquo; в <strong>Gone Girl</strong>.
                    Според мен <em>Финчър</em> и <em>Флин</em> твърде много са
                    се увлекли в плетенето на паяжини и замъгляването на зрителските
                    погледи с тях. Въпреки това, обаче, <strong>Gone Girl</strong>
                    е със сигурност един от най-качествените филми излизали последните
                    няколко години и ще ти предложи едни 150 минути истинско
                    кино, през които ще видиш дисекцията на една сложна връзка
                    и то през погледа както на мъжа, така и на жената (което
                    идва както от екранната връзка <em>Афлек</em>-<em>Пайк</em>,
                    така и от задкулисната колаборация <em>Финчър</em>-<em>Флин</em>).
                    Ще се насладиш на рядко интелигентна кримка, в която завоите
                    са толкова остри, че дори да не внимаваш особено пак ще усетиш
                    ударната им сила и тласъка им в седалката/стола си. И не
                    на последно място &ndash; ще станеш свидетел на една еротично-сатирична
                    кино-магия, която ще те накара да се позамислиш за едно-две
                    неща, ще изпише усмивка на лицето ти в дадени моменти и,
                    в случай че си представител на мъжкия пол &ndash; неусетно
                    ще осъзнаеш как и ти неведнъж си се чувствал като героя на
                    <em>Афлек</em> в откриващия филма негов монолог. Нека си
                    го признаем &ndash; всеки един от нас е искал да отвори тази
                    красива и нежна глава, положена на възглавницата до нас и
                    да надникне вътре...</p>]]>
            </center>
        </layout>
    </layouts>
</article>
