<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>pes-15</tag>
                <subtype>info</subtype>
                <info type="game" box="ps4">
                    <bg>ПЕС 15</bg>
                    <en>PES 15</en>
                    <genres>
                        <genre>sport</genre>
                        <genre>football</genre>
                    </genres>
                    <platform>
                        <tag>Win</tag>
                        <tag>360</tag>
                        <tag>One</tag>
                        <tag>PS3</tag>
                        <tag>PS4</tag>
                    </platform>
                    <publisher>Konami</publisher>
                    <developer>Konami</developer>
                    <eu>13 ноември 2014</eu>
                    <usa>11 ноември 2014</usa>
                </info>
            </article>
        </left>
        <content>
            <![CDATA[<p>След като в края на шестата конзолна генерация (<em>Dreamcast,
                GameCube, PS2</em> и <em>Xbox</em>) <strong>PES</strong> на <em>Konami</em>
                буквално се бореше с <strong>FIFA</strong> на <em>EA</em> за
                титлата най-продавана футболна игра в Европа и дори световен
                мащаб, франчайзът на японския издател буквално изпадна в колапс
                в рамките на следващата, седма поред генерация на &bdquo;малките-черни-кутийки&ldquo;
                (<em>PS3, Xbox 360, Wii</em>).</p> <p>От най-адекватния футболен
                симулатор на планетата, <strong>PES</strong> (<strong>Winning
                Eleven</strong> в останалите краища на света) се превърна с плашещо
                бързи темпове в остарял продукт, изоставен отчасти дори от своята
                хардкор фенска база. Едната причина, естествено, беше грандиозният
                прогрес на <em>EA</em> с <strong>FIFA</strong> &ndash; при това
                не само в геймплейна светлина, но и маркетингова. Другата причина
                &ndash; тази, която буквално накара мнозина да сменят футболната
                поредица, беше почти нулевото развитие на <strong>PES</strong>
                в геймплеен план. Нещо повече &ndash; <strong>PES</strong> се
                превърна в бавна, мудна игра &ndash; такава, която изоставаше
                при почти всички параметри спрямо основния си конкурент.</p>
                <p>И от там цялата <em>&lsquo;PS3&rsquo;</em> генерация беше
                под бруталното владичество на <strong>FIFA</strong>, която серия
                се разви неимоверно и към днешна дата продава по 25+ милиона
                копия на сезон.</p> <p>С налагането на притежавания от <em>Konami</em>
                енджин <em>Fox</em> и обещанията, че голяма част от разработката
                на <strong>PES</strong> серията ще се пренесе в Европа, мнозина
                очакваха с интерес какво може да постигне с енджина на <em>Коджима</em>
                новото студио.</p> <p>Първият опит с <em>Fox Engine</em>, за
                съжаление, не беше особено успешен &ndash; освен че Konami нямаше
                ресурса да пусне версии за пресните <em>PS4</em> и <em>Xbox One</em>,
                задоволявайки се с <em>PS3, PC</em> и <em>Xbox 360</em>, <strong>PES
                14</strong> просто не беше очакваният евентуален скок за серията
                &ndash; завръщането към корените на адекватните <strong>PES/WE</strong>
                заглавия; нямаше я и визуалната полираност, която очаквахме.
                Не на последно място, <em>Konami</em> практически остави <em>EA</em>
                самосиндикално да се разправя на териториите на конзолите от
                8-ма генерация. Последното може би ще тежи на японския издател
                още два-три сезона.</p> <p>Още тук ще го кажа обаче, че с <strong>PES
                15</strong> <em>Konami</em> се връща на правия път &ndash; меко
                казано. Бидейки отявлен фен на поредицата по време на <em>PS2</em>
                царуването, <strong>PES 15</strong> спонтанно успя да ме върне
                към онези тактически драми, които сътворявахме с приятелите ми
                в турнири по четири и повече души. Върна ми усещането за изучаване
                на силните и слаби страни на отбора, върна ми усещането за баланс,
                за изкуствения интелект в нападение, който е осезаемо по добър
                от този на <strong>FIFA 15</strong>.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>pes-15</tag>
            <count>06.jpg</count>
            <pointer>Горе</pointer>
            <content>
                <![CDATA[Konami продължава да няма лиценз за британските клубове.]]>
            </content>
        </img>
        <img isImg="img" size="small" isExtended="extended">
            <tag>pes-15</tag>
            <count>04.jpg</count>
            <pointer>Дясно</pointer>
            <content>
                <![CDATA[Изкуственият интелект е претърпял промени към по-добро.]]>
            </content>
        </img>
        <img isImg="img" size="large" isExtended="extended">
            <tag>pes-15</tag>
            <count>02.jpg</count>
            <pointer>Ляво</pointer>
            <content>
                <![CDATA[Джерард явно ще фигурира във всеки текст, посветен на
                    футболната игра във Forplay.]]>
            </content>
        </img>
    </layout>
    <layout type="read-set">
        <content>
            <![CDATA[<p><strong>PES 15</strong> е много по-бърза игра, отколкото
                последните си няколко предшественика, но балансът при скоростта
                го доближава много по-близо до футболната симулация, отколкото
                до джаги/флипер изпълнения.</p> <p>Точно така, на зеления килим
                тази година <strong>PES 15</strong> е значително по-добър продукт
                от <strong>FIFA 15</strong> на новите конзоли и <em>PC</em>.</p>
                <p>В този ред на мисли е донякъде простимо и че миналата година
                нямахме удоволствието да се наслаждаваме на next-gen версии.
                Защото хубавите хора от Konami добре са си научили урока от предишната
                генерация, когато стартираха с кошмарния <strong>PES 06</strong>
                за <em>Xbox 360</em>, убивайки голяма част от натрупаната популярност
                и респект, генерирани с години от предходните версии.</p> <p>Японците
                стартират тази генерация малко по-късно, но и със значително
                по-качествен, отличен, софтуер.</p> <p>Да, <strong>PES 15</strong>
                далеч не е перфектен продукт, но е стабилно начало, върху което,
                ако продължи да се гради, може да върне към серията и множеството
                стари фенове. Защото, ако съдим по качеството на <strong>FIFA
                15</strong> (което, прочее, не е ниско), <em>EA</em> определено
                са се успокоили за трона си и поне на геймплено ниво има видим
                застой.</p> <p>Разбира се, не си правя илюзии, че продажбите
                на <strong>PES</strong> могат да доближат дори на йота тези на
                <strong>FIFA</strong> серията &ndash; има твърде много фактори,
                които ще попречат това да се случи в обозримото бъдеще. Не на
                последно място и защото в очите на масовата публика <strong>FIFA</strong>
                е официалната футболна игра в световен мащаб.</p> <p><em>Konami</em>
                обаче определено може да поработи далеч по-сериозно върху своя
                онлайн код и въобще &ndash; цялата онлайн инфраструктура. От
                години онлайн частта на <strong>PES</strong> куца и проблемите
                при новата серия все още са сериозни. През 2014 година просто
                е обидно играчите, които имат версии на една платформа, но от
                различни региони, да не могат да играят един срещу друг.</p>
                <p>И още &ndash; презентацията е претърпяла сериозни подобрения,
                но най-вече върху лицата футболистите (които в много отношения
                са по-адекватни от тези във <strong>FIFA 15</strong>). Цялостното
                представяне обаче все още лъха на игра от <em>PS2</em> ерата.
                Стадионът, извън зеления килим, е мъртъв. Коментаторите са комични,
                менютата все още тромави.</p>]]>
        </content>
    </layout>
    <layout type="img-set" subtype="1b">
        <img isImg="img" size="large" isExtended="extended">
            <tag>pes-15</tag>
            <count>01.jpg</count>
            <pointer>Ляво</pointer>
            <content>
                <![CDATA[Доживяхме момента, в който българският шампион е по-добре
                    презентиран, отколкото 5-кратен носител на КЕШ.]]>
            </content>
        </img>
        <img isImg="img" size="medium" isExtended="extended">
            <tag>pes-15</tag>
            <count>03.jpg</count>
			<pointer>Долу</pointer>
            <content>
                <![CDATA[Червена радост по трибуните.]]>
            </content>
        </img>
        <img isImg="img" size="small" isExtended="extended">
            <tag>pes-15</tag>
            <count>05.jpg</count>
			<pointer>Дясно</pointer>
            <content>
                <![CDATA[Очакваме удар тип "ниско-над-тополите"?]]>
            </content>
        </img>
    </layout>
    <layout type="read-set">
        <content>
            <![CDATA[<p>Публична тайна е, че <em>Konami</em> работи при адски
                ограничения заради лицензионните лимити, но ако искат да привлекат
                и по-масова публика на своя страна, трябва да се погрижат и за
                фундаментните, които изграждат една футболна среща и около терена.</p>
                <p>Съществува и проблемът, характерен за <strong>FIFА 15</strong>
                &ndash; а именно, погледите на футболистите да са мъртви. Тоест,
                получаваме страхотен детайл, когато видим лицето на един футболист
                застинало, но в движение и двете игри не са мръднали много, спрямо
                предходната генерация.</p> <p>Тук е редно все пак да отбележа,
                че версиите на <strong>PES 15</strong> за <em>PS3</em> и <em>Xbox
                360</em> също се възползват от <em>Fox енджина</em>, който ползват
                <em>PS4</em> и <em>Xbox One</em> вариантите. Което неминуемо
                е наложило ограничение върху цялостното визуално представяне.</p>
                <p>Не са за подценяване обаче още по-добрите анимации и детайл
                на футболистите. Играта върви при 60 кадъра за секунда на всички
                платформи, но има драстични разлики в резолюциите. <em>Xbox One</em>
                варианта работи в 720p резолюция, досущ като <em>PS3</em> и <em>Xbox
                360</em>, докато <em>PS4</em> рендрира всичко в 1080p.</p> <h3>PES
                me the ball, ref&hellip;</h3> <p>Ако все още не си скочил на
                кораба <strong>FIFA</strong> с пореден номер 15 и търсиш своята
                футболна симулация, различна от <strong>Football Manager</strong>,
                то първо трябва да се запиташ кое е по-важно за теб &ndash; чистият
                геймплей или цялостно по-добрата презентация, опции и онлайн
                код. Ако отговорът е първото, то спокойно можеш да заложиш на
                <strong>PES 15</strong>. <em>My Club</em> режимът донякъде успешно
                успява да симулира популярния <em>FIFA Ultimate team</em>, играта
                по двойки между четирима добри играчи често пъти е значително
                по-интересна и драматична от множество реални футболни срещи
                и най-важното &ndash; <strong>PES 15</strong> е достоен наследник
                на шедьовъра <strong>Winning Eleven 7</strong> от 2004 година.</p>
                <p>Konami отново е на прав път и силно се надявам това да е само
                началото на нова страница за класическата футболна серия.</p>]]>
        </content>
    </layout>
</layouts>
