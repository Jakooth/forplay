<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>advanced-style</tag>
                <subtype>info</subtype>
                <info type="movie" platform="movie" box="movie">
                    <bg>Стилните нюйоркчанки или мода за напреднали</bg>
                    <en>Advanced style</en>
                    <actors>
                        <actor>Дебра Рапорт</actor>
                        <actor>Илона Смиткин</actor>
                        <actor>Джойс Карпейша</actor>
                        <actor>Лин Дел</actor>
                        <actor>Зипора Саломон</actor>
                        <actor>Зелда Каплин</actor>
                        <actor>Джаки Мърдок</actor>
                    </actors>
                    <directors>
                        <director>Лина Плиоплайт</director>
                    </directors>
                    <writers>
                        <writer>Ари Коен</writer>
                        <writer>Лина Плиоплайт</writer>
                    </writers>
                    <camera>
                        <cameraman>Лина Плиоплайт</cameraman>
                    </camera>
                    <music>
                        <musician>Кели Скар</musician>
                    </music>
                    <eu>9 октомври 2014</eu>
                    <usa>29 април 2014</usa>
                    <genres>
                        <genre>документален</genre>
                    </genres>
                    <time>73</time>
                    <similar>
                        <tag>Yves Saint Laurent</tag>
                    </similar>
                </info>
            </article>
        </left>
        <content>
            <![CDATA[<p>&ndash; Извинявайте, дизайнер ли сте? - млад мъж пита
                ексцентрично-елегантна възрастна дама в заведение.</p> <p>&ndash;
                Само на себе си &ndash; отговаря 95-годишната Зелда Каплин и
                разпалено започва да разказва как е купувала платове по време
                многобройните си пътувания по света.</p> <p>Г-жа Каплин е една
                от седемте героини в документалния филм Advanced style. Той е
                направен по едноименния <a target="_blank" href="http://advancedstyle.blogspot.com/"><strong>Street
                style блог</strong></a> на <em>Ари Сет Коен</em>, в който той
                снима само нюйрокчанки над 60 години. <em>Коен</em> обяснява,
                че чувства много силна връзка с възрастните хора, защото е бил
                близък с баба си.</p> <p>Героините във филма, обаче, са всичко
                друго, но не и баби. Те са доказателство за това, че годините
                нямат значение и че така наречената &bdquo;трета възраст&ldquo;
                може всъщност да е най-приятният етап от живота. <em>&bdquo;Чувствам
                се като на 18, само че сега нямам толкова грижи&ldquo;</em>,
                споделя 69-годишната <em>Дебра Рапорт</em>.</p> <p>91-годишната
                <em>Илона Смиткин</em> си прави мигли от собствената си рижава
                коса и води курс по рисуване. <em>Джаки Мърдок</em> е бивша танцьорка,
                която става лице на <strong>Lanvin</strong> на 81 години. (Едно
                от посланията на филма е, че модната индустрия не бива да е насочена
                само към младите, напълно изолирайки възрастните жени.)</p> <p>82-годишната
                <em>Джойс Карпейша</em> е бивша оперна певица (и моята любима
                дама от филма), която пази чантите си <strong>Chanel</strong>
                като наследство за внучката си. <em>&bdquo;Никога не съм искала
                да изглеждам по-млада. Искам да изглеждам страхотно!&ldquo;</em>,
                казва тя.</p> <p><em>Лин Дел</em> е на 81 години и има магазин
                за шапки. Тя е истинска дива, пълна с енергия и силно убедена,
                че всички жени, независимо от размера на дрехите си, и възрастта
                си, трябва да се чувстват комфортно в кожата си.</p> <p><em>Зипора
                Саломон</em> (64) все още мечтае за голямата любов и е убедена,
                че стилът става все по-убедителен с годините.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>advanced-style</tag>
            <count>03.jpg</count>
            <pointer>Горе</pointer>
            <content>
                <![CDATA[Стилните дами на премиерата на филма в Ню Йорк.]]>
            </content>
        </img>
        <img isImg="img" size="small" isExtended="extended">
            <tag>advanced-style</tag>
            <count>02.jpg</count>
            <pointer>Дясно</pointer>
            <content>
                <![CDATA[Girls just wanna have fun!]]>
            </content>
        </img>
        <img isImg="img" size="large" isExtended="extended" playVideo="video" player="1">
            <tag>advanced-style</tag>
            <count>01.jpg</count>
            <pointer>Ляво</pointer>
            <content>
                <![CDATA[В блога на Ари Сет Коен може да се насладите на още
                    много стилни нюйоркчанки.]]>
            </content>
			<url tech="youtube">https://www.youtube.com/watch?v=NX46yvihOGU</url>
        </img>
    </layout>
    <layout type="read-set">
        <content>
            <![CDATA[<p>Седемте дами във филма са много различни като личности.
                Това, което ги обединява, е, че всички те приемат модата като
                начин на себеизразяване. Тяхното мото е <em>Аз съм това, което
                обличам.</em> Аутфитите им са смели, пъстри и еклектични. Като
                че ли с тях те крещят <em>Вижте ни. Ние отдавна не сме на двайсет
                и няколко, но се чувстваме супер в кожите си.</em></p> <p>Възрастните
                дами са всичко друго, но не и жертви на модата. На тях не им
                пука за тенденциите. Те си слагат екстравагантни шапки, масивни
                гривни, обеци и пера, изкуствени мигли. Всеки ден са облечени
                за театъра, наречен живот, защото са наясно, че не им остават
                много дни.</p> <p>И седемте дами играят главната роля в собствената
                си съдба. Достигнали са такава възраст, която, по техните думи,
                е чудесна, защото вече я няма дивата амбиция да се доказваш,
                а само насладата от личността, която си станал.</p> <p>Модата
                е техният начин да облекат душите си и да ги покажат на света.
                Те истински се забавляват с нея; без табута, задръжки и извинения.</p>
                <p>В чисто визуален аспект, съвсем очаквано <strong>Advanced
                style</strong> буквално е залят от богати цветови нюанси. Предвид
                документалната природа на лентата камерата е леко мудна. Но от
                друга страна адски живите дами, обагрили нейния обектив, дават
                живот на филма в рамките на цялото му времетраене.</p> <p><strong>Advanced
                style</strong> не е урок по стил, а урок по живеене. В него няколко
                страхотно вдъхновяващи жени нагледно показват, че възрастта няма
                значение, когато духът е млад и че дори когато тялото започне
                да отказва, един слой червено червило и един смел аутфит връщат
                волята за живот. Модата не е панацея. Модата е хапче против старостта.</p>]]>
        </content>
    </layout>
</layouts>
