<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>sacrifice-to-venus</tag>
                <subtype>info</subtype>
                <info type="music" platform="music" box="music">
                    <bg>Емил Булс</bg>
                    <en>Emil Bulls</en>
                    <album>Sacrifice To Venus</album>
                    <eu>8 Август 2014</eu>
                    <usa>8 Август 2014</usa>
                    <country>Германия</country>
                    <genres>
                        <genre>nu metal</genre>
                        <genre>alternative</genre>
                        <genre>crossover</genre>
                    </genres>
                </info>
            </article>
        </left>
        <content>
            <![CDATA[<p>Словосъчетанието олдскуул ню метъл звучи като зверски
                оксиморон, но истината е, че дори и свенливо да крием годините
                си, трябва да признаем, че от деветдесетте и нулите мина ужасно
                много време. Това бяха времената на музикалната революция от
                нашето детство, когато заменихме нездравословното си увлечение
                по стряскащо тесни кожени панталони, подчертаващи чатала и пуделски
                прически (неща, които доказано уронват мъжкото излъчване) с широки
                гащи и расти (които, уви, също доказано уронват мъжкото излъчване;
                не е лесно да си метълист). За добро или лошо вече почти никой
                не свири (или най-малкото не го прави качествено) нещата, променили
                музикалния ни мироглед по онова време, заради които се влюбихме
                (чисто платонически, надявам се, но може би все пак трябва да
                поразпитам колегите, преди да правя подобни крайни изказвания)
                в <em>Slipknot</em>, <em>System of a Down</em>, <em>Marilyn</em><em>Manson</em>,
                <em>Korn</em>, <em>Coal Chamber</em> и прочее очарователни изроди.
                Разбира се, колелото на музиката продължава да се върти и всяка
                мода рано или късно се завръща, както и сам ще установиш, ако
                си пуснеш новия <em>Avenged Sevenfold</em> и две минути по-късно
                погледнеш с подозрение дисплея на съответния музикоплейващ дивайс,
                за да провериш дали пък случайно не слушаш черната <em>Metallica</em>
                или <strong>Use Your Illusion</strong> на <em>Guns</em>. На ню-метъла
                обаче нещо не му се получаваше завръщането - тъй наречените млади
                надежди до такава степен се опитваха да звучат като влиянията
                си, че оставяха въпроса, защо изобщо се занимаваш с тях вместо
                просто да си пуснеш въпросните влияния, а наркотиците явно вече
                не ги правят като едно време, защото старите класици се насраха
                почти без изключение. Общо-взето единственият генератор на малко
                освежаваща носталгия от онези непрежалими младежки години, лично
                за мен, бяха дойчландците от <em>Emil Bulls</em>, които в един
                по-справедлив свят днес щяха да са много по-успешни от Джонатан
                &quot;<em>дъбстеп</em>&quot; Дейвис и Честър &quot;<em>не бе,
                честно, нямам идея как го направихме с </em><em>Hybrid Theory</em>&quot;
                Бенингтън. </p> <p>Реално каквото и да хванеш от актуалното творчество
                на надъханата немска банда, според мен няма да сбъркаш. <em>Emil
                Bulls</em> извървяха дълъг път от култово озаглавения си и дълбоко
                ъндърграунд дебют от деветдесетте <strong>Red Dick's Potatoe
                Garden</strong> и демонстрираха направо нереална еволюция, постигайки
                нещо, което препъна много от величията - запазиха в музиката
                си усещането за свежест. Надграждаха, доразвиваха и модернизираха,
                без да се подхлъзнат лошо и да им се налага в някакъв момент
                да прибягват до &quot;завръщане към корените&quot;. </p>]]>
        </content>
    </layout>
    <layout type="img-set" subtype="4c bottom right">
        <img isImg="img" size="large" isCaret="caret tracklist">
            <tag>emil-bulls</tag>
            <count>02.jpg</count>
            <content>
                <![CDATA[<ol><li>The Grave</li> <li><strong><a target="_blank"
                    href="https://www.youtube.com/watch?v=GOs1Qj3IMLA&list=UUnWtK6-9-v4x1ESsliUAt7Q">Hearteater</a></strong></li>
                    <li><a target="_blank" href="https://www.youtube.com/watch?v=TpK5gCHUexY"><strong>Pants
                    Down</strong></a></li> <li>I Wanna Feel You</li> <li><strong><a
                    target="_blank" href="https://www.youtube.com/watch?v=2ZVfI0Qm1gw">Rainbows
                    and Butterflies</strong></a></li> <li>The Way of the Warrior</li>
                    <li>The Reckoning</li> <li>The Age of Revolution</li> <li><strong>Sacrifice
                    to Venus</strong></li> <li>Gone Baby Gone</li> <li>Man or
                    Mouse</li> <li>Keep On Dreaming</li> <li>Behind the Sun</li></ol>]]>
            </content>
        </img>
    </layout>
    <layout type="read-set">
        <content>
            <![CDATA[<p>Надявам се да обичаш разнообразието, защото талантливата
                шайка на вокалиста с име на комиксов злодей <em>Кристоф Фон Фрайдорф</em>
                си играе със стиловете, настроенията и тематиката на песните
                както намери за добре, прескачайки смело от ню метъл, през брутален
                метълкор до мелодичен алтернативен рок. Често в рамките на едно
                и също парче. В един момент хер <em>Крис</em> обяснява как не
                можеш да му изсмучеш гордостта през хуя и как с другарите му
                шибат елфи и еднорози на задна, в следващия пее прочувствено
                за любовта, после ни обяснява как се купонясва със смъкнати гащи,
                за да поеме малко по-късно по пътя на воина в ерата на революцията.
                И, колкото и парадоксално да звучи, всичко това притежава странно
                хомогенен и завършен облик. В <strong>Sacrifice To Venus</strong>
                има практически всичко, което би могъл да искаш от един модрен
                екстремен албум - тежест, мелодия, хващащи припеви, дори и няколко
                адски силни стадионни хита, нищо че <em>Emil Bulls</em> най-вероятно
                са били на стадион само за някой мач на Байерн. Текстовете също
                варират от надъхващ деветдесетарски наивизъм до изненадващо зрял
                и добре изразен в стихотворна форма (макар и доста циничен) поглед
                към света. На практика, ако харесваш тежка музика от по-съвременен
                вид, в този албум би следвало да намериш нещо за себе си, като
                колко по-разностранни са вкусовете ти, толкова по-голяма част
                от <strong>Sacrifice To Venus </strong>ще попадне в плейлиста
                ти. Като единствен минус мога да посоча факта, че макар и нелоши,
                двете баладични парчета <em>I Wanna Feel You</em> и <em>Gone
                Baby Gone</em> са твърде стандартни и предвидими, а закриващото
                <em>Behind the Sun</em> е протяжно, скучно, зле аранжирано и
                е възможно най-лошият възможен избор за финал на толкова добра
                творба. </p> <p>Разбира се, музиката си остава въпрос на субективно
                възприятие, така че там, където аз виждам един от албумите на
                годината, ти може да видиш просто група шумни младежи, които
                все още не могат да се нарадват на това колко яко звучи думата
                &quot;fuck&quot;, изкрещяна във всеки втори куплет. Ако откриваш
                себе си в първия абзац на този текст обаче, крайно настоятелно
                те съветвам да чуеш <strong>Sacrifice To Venus</strong>. Според
                мен няма да сбъркаш.</p>]]>
        </content>
    </layout>
</layouts>
