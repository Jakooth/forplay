<?xml version="1.0" encoding="utf-8"?>
<article>
    <site>forplay</site>
    <url>wolfenstein-the-new-order</url>
    <tags prime="wolfenstein-the-new-order">
        <tag>wolfenstein-the-new-order</tag>
    </tags>
    <cover align="25%"
    	   valign="bottom"
       	   theme="red"
           subtheme=""
           tag="wolfenstein-the-new-order">10.jpg</cover>
    <main>
        <wide tag="wolfenstein-the-new-order">10.jpg</wide>
        <shot tag="wolfenstein-the-new-order">03.jpg</shot>
        <caret tag="wolfenstein-the-new-order">caret.png</caret>
    </main>
    <type bg="игри">games</type>
    <subtype bg="ревю">review</subtype>
    <title>
        <![CDATA[Wolfenstein: The New Order]]>
    </title>
    <subtitle>
        <![CDATA[Heil to the king!]]>
    </subtitle>
    <authors>
        <author>Snake</author>
    </authors>
    <date>Mon Dec 08 2014 01:40:00 GMT+0200 (FLE Standard Time)</date>
    <priority></priority>
    <issue>issue-1-reboot</issue>
    <hype>7</hype>
    <better tag="call-of-duty-4">Call of Duty: Нещо-Си</better>
    <worse tag="bioshock-infinite">Bioshock: Infinite</worse>
    <equal tag=""></equal>
    <versionTested>ps4</versionTested>
    <preview>
        <![CDATA[Как само лети времето… Преди има-няма десетина години, щяхме
            да наречем Wolfenstein: The New Order модерен екшън заради сериозните
            нива на кинематографичност и разнообразяването на стрелбата с приключенски
            елементи. Днес обаче The New Order се класира като умилително олд-скуул
            преживяване, а най-ценното му качество е, че ни зарежда с ободряваща
            носталгия заради разни неща, които във времената преди Halo и Call
            of Duty бяха толкова характерни за жанра, колкото едрата пушка на
            преден план. Наличието на аптечки и брони, наличието на карта, просто
            защото нивата не са един шибан коридор, увенчан с ефектни скайбоксове
            и най-вече – защото стреляш по нацисти. Не по зомбита, не по мургави
            терористи, не по вдигнали мерника на човечеството извънземни, а по
            добрите стари нацисти. Бесният екшън е приятно разнообразен с изненадващо
            сериозно застъпен стелт елемент, експлорейшън из доста големите (поне
            по съвременните стандарти) и разчупени нива... Новият Wolfenstein е
            полъх от едни по-добри и невинни времена, а фактът, че в някои отношения
            е недъгав точно колкото си искаш, някак успява да подсили носталгичното
            усещане. Да се заяждаш с липсата на адекватна съвременна полировка
            и дърварската визия точно на тази игра е същото, като да критикуваш
            операторската работа в Командо с бат Арни. Някак просто не е редно.
            Новата история заварва познатия ни едрочелюстен юначага Уилям “Би
            Джей” Бласковиц да трепе нацисти с обичайния си ентусиазъм, когато
            – и тук май следва спойлър, така че ако не искаш да си развалиш удоволствието
            от най-великата творба след Махабхарата можеш да замижиш – един шрапнел
            го тресва във високото американско чело и го изважда от играта за
            14 години. След инцидента, Би Джей си вегитира щастливо в полска
            психиатрична клиника, докато в един момент група зли нацисти не избива
            пред очите му лекарите, които се грижат за него. Този долен акт задейства
            отново самотната мозъчна клетка на мистърБласковиц, който изтрепва
            до крак натрапниците, хваща под мишница сексапилната си медицинска
            сестраАня и тръгва да спасява света. А светът очевидно има сериозна
            нужда от спасяване, защото в отсъствието на нашето момче, нацистите
            са го завладели.]]>
    </preview>
    <stickers>
        <sticker lib="delapouite"
        		 subtype="originals">mp5</sticker>
        <sticker lib="lorc"
        		 subtype="originals">bullets</sticker>
        <sticker lib="lorc"
        		 subtype="originals">minigun</sticker>
    </stickers>
    <layouts>
        <layout type="text" subtype="text"
                tag="wolfenstein-the-new-order" order="0">
            <left>
                <url type="games" object="game"
                     valign="top">wolfenstein-the-new-order</url>
            </left>
            <center>
                <![CDATA[<p>Как само лети времето&hellip; Преди има-няма десетина
                    години, щяхме да наречем <strong>Wolfenstein: The New Order</strong>
                    модерен екшън заради сериозните нива на кинематографичност
                    и разнообразяването на стрелбата с приключенски елементи.
                    Днес обаче <strong>The New Order</strong> се класира като
                    умилително олд-скуул преживяване, а най-ценното му качество
                    е, че ни зарежда с ободряваща носталгия заради разни неща,
                    които във времената преди <strong>Halo</strong> и <strong>Call
                    of Duty</strong> бяха толкова характерни за жанра, колкото
                    едрата пушка на преден план. Наличието на аптечки и брони,
                    наличието на карта, просто защото нивата не са един шибан
                    коридор, увенчан с ефектни скайбоксове и най-вече &ndash;
                    защото стреляш по нацисти. Не по зомбита, не по мургави терористи,
                    не по вдигнали мерника на човечеството извънземни, а по добрите
                    стари нацисти.</p><p>Бесният екшън е приятно разнообразен
                    с изненадващо сериозно застъпен стелт елемент, експлорейшън
                    из доста големите (поне по съвременните стандарти) и разчупени
                    нива...</p><p>Новият <strong>Wolfenstein</strong> е полъх
                    от едни по-добри и невинни времена, а фактът, че в някои
                    отношения е недъгав точно колкото си искаш, някак успява
                    да подсили носталгичното усещане. Да се заяждаш с липсата
                    на адекватна съвременна полировка и дърварската визия точно
                    на тази игра е същото, като да критикуваш операторската работа
                    в <strong>Командо</strong> с <em>бат Арни</em>. Някак просто
                    не е редно.</p><p>Новата история заварва познатия ни едрочелюстен
                    юначага <em>Уилям &ldquo;Би Джей&rdquo; Бласковиц</em> да
                    трепе нацисти с обичайния си ентусиазъм, когато &ndash; и
                    тук май следва спойлър, така че ако не искаш да си развалиш
                    удоволствието от най-великата творба след Махабхарата можеш
                    да замижиш &ndash; един шрапнел го тресва във високото американско
                    чело и го изважда от играта за 14 години. След инцидента,
                    <em>Би Джей</em> си вегитира щастливо в полска психиатрична
                    клиника, докато в един момент група зли нацисти не избива
                    пред очите му лекарите, които се грижат за него. Този долен
                    акт задейства отново самотната мозъчна клетка на мистър<em>Бласковиц</em>,
                    който изтрепва до крак натрапниците, хваща под мишница сексапилната
                    си медицинска сестра<em>Аня</em> и тръгва да спасява света.
                    А светът очевидно има сериозна нужда от спасяване, защото
                    в отсъствието на нашето момче, нацистите са го завладели.</p>]]>
            </center>
        </layout>
        <layout type="img" subtype="a1"
                tag="wolfenstein-the-new-order" 
                order="1">
            <center>
                <img>
                    <tag>wolfenstein-the-new-order</tag>
                    <index>08.jpg</index>
                    <pointer>Горе</pointer>
                    <alt>
                        <![CDATA[Един бърз тек в склада последно като ебане или
                            като правене на любов го класифицираме?]]>
                    </alt>
                </img>
                <img>
                    <tag>wolfenstein-the-new-order</tag>
                    <index>03.jpg</index>
                    <pointer>Дясно</pointer>
                    <alt>
                        <![CDATA[Добре бе, Чолаков, нали трябваше да е слънчево
                            днес?! Взех си само картечниците, ама не и чадър!]]>
                    </alt>
                </img>
                <img>
                    <tag>wolfenstein-the-new-order</tag>
                    <index>05.jpg</index>
                    <pointer>Ляво</pointer>
                    <alt>
                        <![CDATA[Note to self: Никога не кихай, докато държиш
                            помпа в ръцете си...]]>
                    </alt>
                </img>
            </center>
        </layout>
        <layout type="text" subtype="text"
                tag="wolfenstein-the-new-order" order="2">
            <center>
                <![CDATA[<p>Май това е моментът да отбележа, че The New Order
                    залага на адски свежо съчетание от очарователно долнопробна
                    би-мууви история, разказана с метъл-гиър-солидовска разточителност.
                    Добрата новина е, че целият драматизъм е натежал от самоирония,
                    принципно добрите озвучители преиграват съвсем целенасочено,
                    а <em>Би Джей</em> плющи <em>Аня</em> в подробни секс сцени
                    с честота, на която дори междугалактическият ебач <em>командир
                    Шепърд</em> би завидял. Което реално е единственият адекватен
                    начин да се предаде сюжет, на чийто фон Dead Snow изглежда
                    като Downfall, така че всички любители на долнопробното кино
                    би следвало да очакват с трепет поредната дълга кътсцена.
                    </p><p>С което елегантно достигаме и до същинската игра,
                    която &ndash; както споменах и по-горе &ndash; предлага изненадващо
                    разнообразен и разчупен геймплей. Престрелките би следвало
                    да са ти ясни, освен ако не си пропилял младините си с <strong>FarmVille</strong>
                    &ndash; ти имаш една пушка, нацистката гад отсреща има едно
                    здраве и първото трябва да сведе второто до нула за минимално
                    количество време. Интересният момент обаче е, че най-вероятно
                    си отвикнал, а ако не си дърт, като екипа на <em>ForPlay</em>,
                    най-вероятно дори не си свиквал, да си следиш здравето или
                    бронята насред екшъна, така че обичайната съвременна тактика
                    да приклекнеш зад някой кашон и да си смучеш палеца, докато
                    жизнените ти показатели се регенерират, тук просто не работи.
                    Което определено връща тръпката на престрелките, особено
                    предвид факта, че враговете имат освежаващия навик да се
                    движат доста динамично из нивата, а самите нива са достатъчно
                    отворени, за да не можеш да си намериш уютно укритие и да
                    се показваш иззад него на равни интервали от време, за да
                    застреляш подредилите се на опашка за олово лошковци. В екшъна
                    определено има тръпка, допълнително подсилена от система
                    с perk-ове, които се отключват след изпълняването на определени
                    условия (пет стелт убийства, десет убийства с по едно оръжие
                    във всяка ръка, двадесет и пет убийства с пистолет иззад
                    прикритие и тъй нататък) и внасят малки, но важни подобрения
                    в офанзивните и дефанзивни умения на героя. С други думи,
                    тук стандартните малоумни правила за ловене на трофеи/ачийвмънти
                    имат реално отражение върху геймплея. Не е като да го виждам
                    за първи път, но определено го отчитам като плюс.</p><p>На
                    всичкото отгоре бесният екшън е приятно разнообразен с изненадващо
                    сериозно застъпен стелт елемент, експлорейшън из доста големите
                    (поне по съвременните стандарти) и разчупени нива, решаването
                    на елементарни, но симпатични пъзели, управление на превозни
                    средства и немалко интерактивни кътсцени, които или движат
                    историята напред, или се опитват да ти осигурят някой и друг
                    адреналинов прилив от кинематографичния тип, а в оптималния
                    случай &ndash; правят и двете едновременно. В това отношение
                    <strong>The New Order</strong> напомня много за чудесния
                    <strong>Escape From Butcher Bay</strong>, което винаги минава
                    за комплимент.</p>]]>
            </center>
        </layout>
        <layout type="img" subtype="a2"
                tag="wolfenstein-the-new-order" 
                order="3">
            <center>
                <img>
                    <tag>wolfenstein-the-new-order</tag>
                    <index>09.jpg</index>
                    <pointer>Ляво</pointer>
                    <alt>
                        <![CDATA[Я, Волен!]]>
                    </alt>
                </img>
                <img>
                    <tag>wolfenstein-the-new-order</tag>
                    <index>04.jpg</index>
                    <pointer>Долу</pointer>
                    <alt>
                        <![CDATA[Това вляво е пушка. Това вдясно също е пушка.
                            Това отпред са трупове. Дедукцията ни подсказва,
                            че тази снимка не е от церемонията по раздаването
                            на Нобеловите награди за мир.]]>
                    </alt>
                </img>
                <img>
                    <tag>wolfenstein-the-new-order</tag>
                    <index>07.jpg</index>
                    <pointer>Дясно</pointer>
                    <alt>
                        <![CDATA[На по-високите трудности има шанс да умираш
                            доста на това местенце. Особено, ако все още се опитваш
                            да играеш The New Order като Call of Duty.]]>
                    </alt>
                </img>
            </center>
        </layout>
        <layout type="text" subtype="text"
                tag="wolfenstein-the-new-order" order="4">
            <center>
                <![CDATA[<p>Като споменах адреналин обаче, май трябва да те предупредя,
                    че покрай куестаджийстването и стелта, в<strong>The New Order</strong>
                    има доста продължителни геймплейни отрязъци, в които темпото
                    се забавя серизно. Така например, явявайки се човек със сравнително
                    напрегнат трудов, социален и сексуален живот (или казано
                    с други думи - когато дойде време за обедна почивка не бива
                    да забравя да си го преместя от левия в десния, имам двама
                    приятели във <em>Facebook</em> и когато рожденият ми ден
                    се падне в сряда, има известен шанс да ми пуснат) в един
                    момент установих, че за последните ми три игрални сесии изобщо
                    не съм участвал в сериозна престрелка. Което е леко странно,
                    предвид жанра, изписан под обложката, някъде горе вляво.
                    Длъжен съм да отбележа още, че приключенският аспект, в основната
                    си част, е ситуиран почти изцяло в рамките на пет помещения
                    на кръст, които ще преброждаш отново и отново, за да видиш
                    какво се е променило, което е малко странно решение за игра,
                    която видимо се стреми да ти предложи максимално разнообразие
                    от интересни локации. Също така човек остава с впечатлението,
                    че стелт частта е вкарана в последния момент от притъпил
                    мъката от оувъртайма в офиса с две шишета водка дизайнер,
                    който в промилното си вдъхновение някак е пропуснал да отчете
                    факта, че нито интерфейса, нито геймплейните механики, нито
                    дори структурата на нивата са предвидени за нещо подобно.
                    Друг, малко по-трезвен дизайнер, очевидно се е опитал да
                    върне баланса, чрез възможността да мяташ ножове, притежаващи
                    освежаващото свойство да убиват без право на обжалване стандартните
                    противници, дори да си ги улучил в левия прасец.</p><p>В
                    цялостната картина обаче, всичките тези неща са без значение.
                    Без значение е и умилително архаичната, поне по съвременните
                    стандарти, визия, без значение са дори и спорадичните бъгове,
                    които ще те препъват отвреме-навреме. Просто защото, ако
                    си сравнително активен геймър (демек - не изиграваш по две
                    заглавия и половина на година) вече би следвало да си установил,
                    че леко недъгавото разнообразие е многократно по-добро от
                    полираната до блясък рутина. Факт, който самият аз осъзнах
                    с кристална яснота, когато след над десетгодишна инвестиция
                    в поредицата, така и не можах да се насиля да довърша <strong>Halo
                    4</strong>. <strong>The New Order</strong> е долнопробен
                    и забавен, колоритен, интересен и някак много истински. Ако
                    новият ред наистина изглежда по този начин, просто ми кажете
                    къде да пусна съответната бюлетина.</p>]]>
            </center>
        </layout>
    </layouts>
</article>
