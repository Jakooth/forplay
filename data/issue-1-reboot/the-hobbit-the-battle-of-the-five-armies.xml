<?xml version="1.0" encoding="utf-8"?>
<article>
    <site>forlife</site>
    <url>the-hobbit-the-battle-of-the-five-armies</url>
    <tags prime="the-hobbit-the-battle-of-the-five-armies">
        <tag>the-hobbit-the-battle-of-the-five-armies</tag>
    </tags>
    <cover align="center"
    	   valign="center"
       	   theme="deep-orange"
           subtheme=""
           tag="the-hobbit-the-battle-of-the-five-armies">09.jpg</cover>
    <main>
        <wide tag="the-hobbit-the-battle-of-the-five-armies">09.jpg</wide>
        <shot tag="the-hobbit-the-battle-of-the-five-armies">04.jpg</shot>
        <caret tag="the-hobbit-the-battle-of-the-five-armies">09.jpg</caret>
    </main>
    <type bg="филми">movies</type>
    <subtype bg="ревю">review</subtype>
    <title>
        <![CDATA[Хобит: Битката на Петте Армии]]>
    </title>
    <subtitle>
        <![CDATA[Благодарим ти, Питър, но ти е време за почивка]]>
    </subtitle>
    <authors>
        <author>Major Mistake</author>
    </authors>
    <date>Sat Jun 20 2015 14:22:00 GMT+0300 (FLE Daylight Time)</date>
    <priority>cover</priority>
    <issue>issue-1-reboot</issue>
    <hype>7+</hype>
    <better tag="harry-potter-and-the-deathly-hallows-2">Harry Potter and the
        Deathly Hallows: Part 2</better>
    <worse tag="the-hobbit-the-desolation-of-smaug">The Hobbit: The Desolation
        of Smaug</worse>
    <equal tag=""></equal>
    <versionTested></versionTested>
    <preview>
        <![CDATA[Хобит: Битката на петте армии е филм, натоварен с особено значение
            – от една страна е краят на втората най-добра фентъзи филмова поредица
            (след Властелина), от друга е и краят на филмите по Средната земя,
            поне що се отнася до режисьора и основен двигател зад шестте филма
            – Питър Джаксън. Когато се говори за тази лента, задължително се
            засягат останалите пет, а сравненията са неизбежни. Преди да отида
            на прожекцията на третия Хобит, най-прилежно изгледах първите два
            филма и за пореден път се убедих, че докато в Неочаквано пътешествие
            имаше много позитиви, то Питър Джаксън определено се беше лутал и
            все още не бе намерил баланса между мрачната и на прага на унищожение
            Средна земя от Властелина и много по-цветната, безгрижна и весела
            Средна земя от времето на Билбовите приключения. Във втората част
            този баланс бе намерен по един страхотен начин и спокойно мога да
            я наредя до първата трилогия, колкото и неправилно да е подобно сравнение.
            Именно затова очаквах с огромно нетърпение Битката на петте армии,
            тъй като всичко показваше, че Джаксън ще затвори прекрасно вратата
            към Средната земя, която бе открехнал към нас в продължение на цели
            шест филма. Е, оказва се, че балансът, който споменах по-горе, е
            просто средата между две крайности и третата част, макар да е филм,
            който ще гледам още много пъти, не е филмът, който можеше да бъде.
            Може би най-точно проблемът бе засегнат от Виго Мортенсен (Арагорн,
            ебаси – нямаш право да гледаш неразбиращо!) в интервю от миналата
            година – Джаксън винаги е обичал технологиите и сега, след свръхуспешната
            първа трилогия, режисьорът имаше средствата и свободата да развихри
            истинска CGI вакханалия. Без естествената финансова спирачка, която
            да го ограничава и с помощта на разтеглената в три филма литературна
            основа Питър Джаксън просто се е олял. За да бъда по-ясен ще трябва
            да се върна назад. Още в първия филм впечатление правеше заместването
            на орките, играни от хора в костюми, с изцяло CGI образи. Същото
            бе положението с декорите и изграждането на сцените. Въпреки това
            филмът беше запазил достатъчно „уют“ и „финес“, за да носи приказното
            усещане, необходимо за пресъздаването на Билбовата Средна земя. Втората
            част, макар и по-мащабна, запази това усещане и ефектите бяха точни
            и на място, без да се прекалява излишно с тях. Блестящ пример е целият
            епизод в Мраколес, който бе заснет повече от прекрасно. Дори заключителната
            част и преследването със Смог бе пресъздадено епично, но с мярка.
            В Битката на петте армии, обаче, мярка няма. Филмът е разплут и напомпан
            с епика, битките са дълги и мащабни, а историята, героите и тяхното
            развитие са на много заден план. Проблемът нямаше да е толкова голям,
            ако самите битки бяха интересни, но в голямата си част те са така
            натруфени и пълни с излишни сцени, че от един момент нататък просто
            губиш концентрация и доскучава. А това е сигурно най-невероятното
            нещо, което мога да си представя, когато мисля за битки в Средната
            земя, заснети от този режисьор. Личат си ясно моментите, когато нормални
            иначе сцени са получили CGI еквивалента на стероидите – огромни армии
            се появяват от нищото и тъй като няма структура, която да ги поддържа
            „в играта“, изчезват като с магическа пръчка. Хиляди на брой елфи
            се превръщат в дузина тичащи по улиците на град бойци, десетки хиляди
            орки се стопяват зад кадър и дори труповете им не се виждат по бойното
            поле – защото това не е битката за Белия град и колкото и да се опитва,
            Джаксън не може да повтори онази картина. А не е и нужно, но за съжаление
            е нямало кой да му го каже.]]>
    </preview>
    <stickers>
        <sticker lib="lorc"
        		 subtype="originals">dragon-head</sticker>
        <sticker lib="delapouite"
        		 subtype="originals">woman-elf-face</sticker>
        <sticker lib="delapouite"
        		 subtype="originals">dwarf-face</sticker>
        <sticker lib="delapouite"
        		 subtype="originals">overlord-helm</sticker>
    </stickers>
    <layouts>
        <layout type="text" subtype="text"
                tag="the-hobbit-the-battle-of-the-five-armies" order="0">
            <left>
                <url type="movies" object="movie"
                     valign="top">the-hobbit-the-battle-of-the-five-armies</url>
            </left>
            <center>
                <![CDATA[<p><strong>Хобит: Битката на петте армии</strong> е
                    филм, натоварен с особено значение &ndash; от една страна
                    е краят на втората най-добра фентъзи филмова поредица (след
                    Властелина), от друга е и краят на филмите по Средната земя,
                    поне що се отнася до режисьора и основен двигател зад шестте
                    филма &ndash; Питър Джаксън. Когато се говори за тази лента,
                    задължително се засягат останалите пет, а сравненията са
                    неизбежни.</p><blockquote><p>Сред огромните плюсове на трилогията
                    са вкараните моменти от историята на Средната земя, които
                    отсъстват в самата книга.</p></blockquote><p>Преди да отида
                    на прожекцията на третия Хобит, най-прилежно изгледах първите
                    два филма и за пореден път се убедих, че докато в <strong>Неочаквано
                    пътешествие</strong> имаше много позитиви, то Питър Джаксън
                    определено се беше лутал и все още не бе намерил баланса
                    между мрачната и на прага на унищожение Средна земя от Властелина
                    и много по-цветната, безгрижна и весела Средна земя от времето
                    на Билбовите приключения. Във втората част този баланс бе
                    намерен по един страхотен начин и спокойно мога да я наредя
                    до първата трилогия, колкото и неправилно да е подобно сравнение.
                    Именно затова очаквах с огромно нетърпение <strong>Битката
                    на петте армии</strong>, тъй като всичко показваше, че Джаксън
                    ще затвори прекрасно вратата към Средната земя, която бе
                    открехнал към нас в продължение на цели шест филма.</p><p>Е,
                    оказва се, че балансът, който споменах по-горе, е просто
                    средата между две крайности и третата част, макар да е филм,
                    който ще гледам още много пъти, не е филмът, който можеше
                    да бъде. Може би най-точно проблемът бе засегнат от Виго
                    Мортенсен (Арагорн, ебаси &ndash; нямаш право да гледаш неразбиращо!)
                    в интервю от миналата година &ndash; Джаксън винаги е обичал
                    технологиите и сега, след свръхуспешната първа трилогия,
                    режисьорът имаше средствата и свободата да развихри истинска
                    CGI вакханалия. Без естествената финансова спирачка, която
                    да го ограничава и с помощта на разтеглената в три филма
                    литературна основа Питър Джаксън просто се е <em>олял</em>.</p><p>За
                    да бъда по-ясен ще трябва да се върна назад. Още в първия
                    филм впечатление правеше заместването на орките, играни от
                    хора в костюми, с изцяло CGI образи. Същото бе положението
                    с декорите и изграждането на сцените. Въпреки това филмът
                    беше запазил достатъчно &bdquo;уют&ldquo; и &bdquo;финес&ldquo;,
                    за да носи приказното усещане, необходимо за пресъздаването
                    на Билбовата Средна земя. Втората част, макар и по-мащабна,
                    запази това усещане и ефектите бяха точни и на място, без
                    да се прекалява излишно с тях. Блестящ пример е целият епизод
                    в <em>Мраколес</em>, който бе заснет повече от прекрасно.
                    Дори заключителната част и преследването със <em>Смог</em>
                    бе пресъздадено епично, но с мярка. В <strong>Битката на
                    петте армии</strong>, обаче, мярка няма. Филмът е разплут
                    и напомпан с епика, битките са дълги и мащабни, а историята,
                    героите и тяхното развитие са на много заден план. Проблемът
                    нямаше да е толкова голям, ако самите битки бяха интересни,
                    но в голямата си част те са така натруфени и пълни с излишни
                    сцени, че от един момент нататък просто губиш концентрация
                    и доскучава. А това е сигурно най-невероятното нещо, което
                    мога да си представя, когато мисля за битки в Средната земя,
                    заснети от този режисьор. Личат си ясно моментите, когато
                    нормални иначе сцени са получили CGI еквивалента на стероидите
                    &ndash; огромни армии се появяват от нищото и тъй като няма
                    структура, която да ги поддържа &bdquo;в играта&ldquo;, изчезват
                    като с магическа пръчка. Хиляди на брой елфи се превръщат
                    в дузина тичащи по улиците на град бойци, десетки хиляди
                    орки се стопяват зад кадър и дори труповете им не се виждат
                    по бойното поле &ndash; защото това не е битката за Белия
                    град и колкото и да се опитва, Джаксън не може да повтори
                    онази картина. А не е и нужно, но за съжаление е нямало кой
                    да му го каже.</p>]]>
            </center>
        </layout>
        <layout type="img" subtype="a1"
                tag="the-hobbit-the-battle-of-the-five-armies" 
                order="1">
            <center>
                <img>
                    <tag>the-hobbit-the-battle-of-the-five-armies</tag>
                    <index>02.jpg</index>
                    <pointer>Горе</pointer>
                    <alt>
                        <![CDATA[]]>
                    </alt>
                </img>
                <img>
                    <tag>the-hobbit-the-battle-of-the-five-armies</tag>
                    <index>01.jpg</index>
                    <pointer>Дясно</pointer>
                    <alt>
                        <![CDATA[]]>
                    </alt>
                </img>
                <img>
                    <tag>the-hobbit-the-battle-of-the-five-armies</tag>
                    <index>04.jpg</index>
                    <pointer>Ляво</pointer>
                    <alt>
                        <![CDATA[]]>
                    </alt>
                </img>
            </center>
        </layout>
        <layout type="text" subtype="text"
                tag="the-hobbit-the-battle-of-the-five-armies" order="2">
            <center>
                <![CDATA[<p>Всъщност третата част успява да развали някои неща,
                    които огромен фен на книгата като мен спокойно признава за
                    по-добре направени във филмите, отколкото в оригинала. На
                    първо място това са джуджетата, които в книгите са почти
                    абсолютно анонимни, а в първите два филма от трилогията са
                    изградени като страхотни и индивидуални образи, всеки от
                    които коренно различен от останалите. Предвид бройката им
                    &ndash; тринадесет &ndash; това е повече от достойно постижение
                    и вдъхва живот на тази част от историята, която иначе носи
                    един по-скоро набързо скициран вид. В третата част, обаче,
                    изведнъж се връщаме към книжните образи &ndash; и голяма
                    част от главните герои в първите филми тук са просто статисти,
                    които гледат тъжно, ядосано и т.н. в 2/3 от филма. Самият
                    Торин, който също бележи развитие от първия филм (където
                    определено дразнеше и не вярвах, че ще успее да изнесе промяната
                    - тази основна част от книгата) се справя наистина добре,
                    но от желанието на Джаксън да вкара максимално количество
                    тролове и орки в тези над два часа, почти не остава време
                    да се работи по образа му. Въпреки това <em>Ричард Армитидж</em>
                    се справя наистина успешно и се надявам в Extended версията
                    да получим допълнителни сцени, показващи мрачната промяна
                    в образа му.</p><p>За да завърша темата с невдъхновените
                    мелета само ще добавя, че е повече от очевидно наличието
                    на проблем, когато една част от главните герои стоят и гледат
                    битките отстрани, а останалата (Билбо, Гандалф) стои насред
                    самите битки и просто разменя няколко думи. Да, чели сме
                    книгата, но след като могат да се правят толкова други промени,
                    спокойно можеше да се пипне и тази част. Особено след като
                    се отделя време за вкарване на цели сцени с излишния образ
                    на Алфрид, нивото на хумор на които бе като на Шоуто на Слави
                    (демек, близо до абсолютната нула). CGI воините също не носят
                    необходимото усещане за &bdquo;сблъсък&ldquo;, което присъстваше
                    във Властелина и битките стоят по-скоро пластмасово и изкуствено.
                    Заради наличието на елфите веднага направих паралел с началото
                    на <strong>Задругата на пръстена</strong>, където в няколкото
                    кадъра с елфи в началото се криеше много повече дълбочина
                    и завършеност отколкото в цялата лента тук.</p><p>Друг минус
                    на филма, който определено дразни е липсата на мащаб. Въпреки
                    че Хобитът е по-малък филм, Средната земя е същата &ndash;
                    но, гледайки филма, човек остава с впечатлението, че цялото
                    действие се развива на територия, която се минава пеша за
                    ден-два. Разбира се, това не е така, но отново всичко е съкратено
                    и фокусирано максимално, за да остане време за дългите битки,
                    за които вече мрънках по-горе. Затова и Торин праща гарван
                    със съобщение и малко след това птицата се връща &ndash;
                    че и с подкрепления. Затова и Леголас се мята на кон, пътува
                    на север, проучва, дебне и се крие, а малко след това вече
                    се е върнал обратно и носи новини.</p><p>Просто си личи,
                    че фокусът е изцяло сгрешен и Питър Джаксън се е опитал да
                    направи от Битката на петте армии филм, повтарящ епиката
                    на Завръщането на краля, без лентата да има потенциала за
                    това. Където, обаче, той се е поспрял и е обърнал внимание
                    на внимателно градените до момента герои нещата се получават.
                    Диалозите, индивидуалните двубои &ndash; тези неща са на
                    място и все така добри. Смог е все така най-добре пресъздаденият
                    дракон в историята на киното. Трудно е да пиша без спойлери,
                    но финалните битки също правят впечатление &ndash; и стават
                    толкова по-добри, колкото по-малък е мащабът. Образите изпъкват,
                    анимацията намалява и нещата се получават.</p><p>За да не
                    остане впечатлението, че говоря за филм-провал бързам да
                    кажа, че съдя третата част на Хобита единствено спрямо първите
                    два филма и донякъде &ndash; спрямо първата трилогия (но
                    единствено защото Джаксън е взимал много от нея и няма как
                    да се избяга от сравненията). Това не означава, че филмът
                    е лош. Напротив, той е много добър и &ndash; както споменах
                    &ndash; ще го гледам още много пъти, особено когато се появи
                    extended версията му.</p>]]>
            </center>
        </layout>
        <layout type="img" subtype="a3"
                tag="the-hobbit-the-battle-of-the-five-armies" 
                order="3">
            <center>
                <img>
                    <tag>the-hobbit-the-battle-of-the-five-armies</tag>
                    <index>10.jpg</index>
                    <pointer>Ляво</pointer>
                    <alt>
                        <![CDATA[]]>
                    </alt>
                </img>
                <img>
                    <tag>the-hobbit-the-battle-of-the-five-armies</tag>
                    <index>07.jpg</index>
                    <pointer>Долу</pointer>
                    <alt>
                        <![CDATA[]]>
                    </alt>
                </img>
                <img>
                    <tag>the-hobbit-the-battle-of-the-five-armies</tag>
                    <index>08.jpg</index>
                    <pointer>Горе</pointer>
                    <alt>
                        <![CDATA[]]>
                    </alt>
                </img>
            </center>
        </layout>
        <layout type="text" subtype="text"
                tag="the-hobbit-the-battle-of-the-five-armies" order="4">
            <center>
                <![CDATA[<p>Сред огромните плюсове на трилогията са вкараните
                    моменти от историята на Средната земя, които отсъстват в
                    самата книга. Именно на линията с Некроманта се дължи и една
                    от най-добрите сцени във всички шест филма &ndash; атаката
                    на Белия съвет срещу Дол Гулдур. За феновете сцената крие
                    страхотен easter egg, но дори за неутралния зрител всичко
                    в нея е разкошно направено и уцелва точната нота, подготвяйки
                    зрителя за последващите (чисто хронологично) събития във
                    Властелина.</p><p>Краят на филма &ndash; отново по-малък
                    и тих момент &ndash; е изключително добре вързан с началото
                    на <strong>Задругата на пръстена</strong> и прекрасно показва,
                    че Питър Джаксън може, знае и чувства Средната земя както
                    никой друг. Проблемът е, че усещането му за баланс е много,
                    много нарушено. В крайна сметка цели два филма поред той
                    ни разказва историята на тринадесет джуджета, един хобит
                    и един магьосник, развива техните образи и ни кара да ни
                    пука за тях &ndash; и когато те остават на заден план в голяма
                    част от филма за сметка на стотици хиляди орки, хора, елфи
                    и джуджета + дебил в женски дрехи, е много трудно да те въвлече
                    емоционално в случващото се на екрана. А това беше тайната
                    съставка в епиката на <strong>Завръщането на краля</strong>
                    &ndash; че там героите бяха интегрална част от действието
                    и те вкарваха в него със себе си.</p><p>В крайна сметка съм
                    щастлив че Джаксън направи и тези три филма. Щях да се радвам
                    да видя визията на Дел Торо за Средната земя, но в момента
                    имаме филми, които са органично свързани (за добро и за лошо)
                    с първата трилогия и <em>това е добре.</em> Вярвам, че правилният
                    начин да изгледаш шестте филма е да започнеш от Хобита и
                    да прелееш във Властелина и завиждам на всеки, който ще ги
                    гледа за първи път по този начин. Видях неща, които не вярвах,
                    че ще видя във филм по историята на Билбо и ако не беше залитането
                    на Питър Джаксън по разточителни битки с компютърно генерирани
                    човечета, за които не ти пука, щяхме да имаме трилогия с
                    един единствен по-слаб филм. За съжаление, обаче, само вторият
                    достига нивото, на което всички се надявахме. Което, повтарям,
                    не означава, че филмът е слаб &ndash; а че Питър Джаксън
                    не можа да надскочи лентата, която сам издигна толкова високо.</p><p>П.П.
                    Какво ли щеше да стане, ако вместо червеи, споменати между
                    другото в едно изречение в книгата &ndash; и излезли директно
                    беше отделено време на нещо по-смислено?</p>]]>
            </center>
        </layout>
    </layouts>
</article>
