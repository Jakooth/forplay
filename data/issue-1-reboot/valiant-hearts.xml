<?xml version="1.0" encoding="utf-8"?>
<article>
    <site>forplay</site>
    <url>valiant-hearts</url>
    <tags prime="valiant-hearts">
        <tag>valiant-hearts</tag>
    </tags>
    <cover align="center"
    	   valign="center"
       	   theme="purple"
           subtheme="lighten"
           tag="valiant-hearts">10.jpg</cover>
    <main>
        <wide tag="valiant-hearts">10.jpg</wide>
        <shot tag="valiant-hearts">05.jpg</shot>
        <caret tag="valiant-hearts">caret.png</caret>
    </main>
    <type bg="игри">games</type>
    <subtype bg="ревю">review</subtype>
    <title>
        <![CDATA[Valiant Hearts: The Great War]]>
    </title>
    <subtitle>
        <![CDATA[LEGO: World War One]]>
    </subtitle>
    <authors>
        <author>Snake</author>
    </authors>
    <date>Sun Sep 07 2014 02:19:00 GMT+0300 (FLE Daylight Time)</date>
    <priority></priority>
    <issue>issue-1-reboot</issue>
    <hype>6</hype>
    <better tag="call-of-duty-black-ops-2">Безмозъчен военен екшън</better>
    <worse tag="brothers-a-tale-of-two-sons">Brothers: A Tale of Two Sons</worse>
    <equal tag=""></equal>
    <versionTested>360</versionTested>
    <preview>
        <![CDATA[Предполагам, че от Ubisoft не са очаквали точно аналогията,
            изписана в подзаглавието, но Valiant Hearts ми напомни адски много
            за LEGO поредицата - приятни, но обидно елементарни пъзелчета, се
            редуват лековати екшън сцени, а голяма част от препяствията изискват
            кооперативна интеракция. С уговорката, че тук, разбира се, ко-оп
            липсва, първо защото това The Great War е замислена като строго индивидуално
            и емоционално преживяване и второ - понеже вторият играч по правило
            се вкисва, когато управляваното от него човече умре по сценарий.
            Извинявай, ако се чувстваш нагло оспойлен, но това е военна драма,
            за бога, Valiant Hearts крещи "някой ще умре и ти ще плачеш безутешно"
            още от откриващия си екран, представящ брадат несретник и видимо
            депресирано кученце, стоящи сред сивкавите руини на човешката цивилизация.
            Това всъщност беше и най-големият ми проблем с отрочето на Ubisoft
            Montpelier - докато в, примерно, Brothers: A Tale of Two Sons драмата
            ти идва изневиделица и те оставя да осмисляш няколко секунди какво
            се е случило току-що, във Valiant Hearts до такава степен си подготвен,
            че в някакъв момент ще стане нещо гадно и подтискащо, че когато гадните
            и подтискащи неща наистина започнат да се случват, те няма как да
            ти подействат по същия начин. Подобно на трилърски сюжет, от който
            очакваш задължителния туист, нещата, които въображението ти рисува,
            често са по-разтърсващи от това, което са ти измислили сценаристите.
            Наречи ме коравосърдечно копеле, но Valiant Hearts така и не успя
            да предизвика в мен кой знае какви емоции, а ако същото се случи
            и с теб имаш сериозен проблем, защото тук Ubi не ти предлагат почти
            нищо друго освен емоции. Пъзелите, които се класират като елементарни,
            но идейни са отчайващо малко и ако не рониш горчиви сълзи на всеки
            две нива, най-вероятно ще се усетиш, че Valiant Hearts всъщност е
            доста скучна. Авторите й държат няколко наистина силни коза и когато
            ги изиграят за сефте, ефектът е отличен. Сигурен съм, че ще се хилиш
            дебилно при първото свежарско преследване под звуците на Канкан и
            ще се напрегнеш не на шега, когато усетиш накъде отиват нещата, след
            като всички налични обекти за интеракция в един момент се окажат
            ранен войник и трион. Проблемът е, че арт настроените юбисофтци се
            опитват да играят същите карти по няколко пъти, за да разтеглят Valiant
            Hearts до убийствените за подобен продукт 6-7 часа геймплейно време.
            Ясно е, че на никой не му се дават тридесетина лева за игра, която
            ще свърши преди да си е допил първата бира, но това е продукт, който
            трябва да ти влезе ударно и да те остави с финалните си надписи и
            тежки мисли за ужасите на войната и крехкостта на човешката цивилизация,
            преди да си започнал да си гледаш часовника и да се чудиш кога някоя
            от петте сюжетни линии най-сетне ще го добута до депресиращата си
            развръзка.]]>
    </preview>
    <stickers>
        <sticker lib="lorc"
        		 subtype="originals">jigsaw-piece</sticker>
        <sticker lib="lorc"
        		 subtype="originals">tear-tracks</sticker>
    </stickers>
    <layouts>
        <layout type="text" subtype="text"
                tag="valiant-hearts" order="0">
            <left>
                <url type="games" object="game"
                     valign="top">valiant-hearts</url>
            </left>
            <center>
                <![CDATA[<p>Предполагам, че от <em>Ubisoft</em> не са очаквали
                    точно аналогията, изписана в подзаглавието, но <strong>Valiant
                    Hearts</strong> ми напомни адски много за <strong>LEGO</strong>
                    поредицата - приятни, но обидно елементарни пъзелчета, се
                    редуват лековати екшън сцени, а голяма част от препяствията
                    изискват кооперативна интеракция. С уговорката, че тук, разбира
                    се, ко-оп липсва, първо защото това <strong>The Great War</strong>
                    е замислена като строго индивидуално и емоционално преживяване
                    и второ - понеже вторият играч по правило се вкисва, когато
                    управляваното от него човече умре по сценарий. Извинявай,
                    ако се чувстваш нагло оспойлен, но това е военна драма, за
                    бога, <strong>Valiant Hearts</strong> крещи &quot;някой ще
                    умре и ти ще плачеш безутешно&quot; още от откриващия си
                    екран, представящ брадат несретник и видимо депресирано кученце,
                    стоящи сред сивкавите руини на човешката цивилизация.</p><blockquote><p><strong>The
                    Great War</strong> е игра, която е правена с любов и в която
                    са вложени много емоции и това е нещо, което няма как да
                    бъде пренебрегнато.</p></blockquote><p>Това всъщност беше
                    и най-големият ми проблем с отрочето на <em>Ubisoft Montpelier</em>
                    - докато в, примерно, <strong>Brothers: A Tale of Two Sons</strong>
                    драмата ти идва изневиделица и те оставя да осмисляш няколко
                    секунди какво се е случило току-що, във <strong>Valiant Hearts</strong>
                    до такава степен си подготвен, че в някакъв момент ще стане
                    нещо гадно и подтискащо, че когато гадните и подтискащи неща
                    наистина започнат да се случват, те няма как да ти подействат
                    по същия начин. Подобно на трилърски сюжет, от който очакваш
                    задължителния туист, нещата, които въображението ти рисува,
                    често са по-разтърсващи от това, което са ти измислили сценаристите.
                    Наречи ме коравосърдечно копеле, но <strong>Valiant Hearts</strong>
                    така и не успя да предизвика в мен кой знае какви емоции,
                    а ако същото се случи и с теб имаш сериозен проблем, защото
                    тук <em>Ubi</em> не ти предлагат <em>почти нищо друго</em>
                    освен емоции. Пъзелите, които се класират като елементарни,
                    <em>но идейни</em> са отчайващо малко и ако не рониш горчиви
                    сълзи на всеки две нива, най-вероятно ще се усетиш, че <strong>Valiant
                    Hearts</strong> всъщност е доста скучна. Авторите й държат
                    няколко наистина силни коза и когато ги изиграят за сефте,
                    ефектът е отличен. Сигурен съм, че ще се хилиш дебилно при
                    първото свежарско преследване под звуците на Канкан и ще
                    се напрегнеш не на шега, когато усетиш накъде отиват нещата,
                    след като всички налични обекти за интеракция в един момент
                    се окажат ранен войник и трион. Проблемът е, че арт настроените
                    юбисофтци се опитват да играят същите карти по няколко пъти,
                    за да разтеглят <strong>Valiant Hearts</strong> до убийствените
                    за подобен продукт 6-7 часа геймплейно време. Ясно е, че
                    на никой не му се дават тридесетина лева за игра, която ще
                    свърши преди да си е допил първата бира, но това е продукт,
                    който трябва да ти влезе ударно и да те остави с финалните
                    си надписи и тежки мисли за ужасите на войната и крехкостта
                    на човешката цивилизация, <em>преди</em> да си започнал да
                    си гледаш часовника и да се чудиш кога някоя от петте сюжетни
                    линии най-сетне ще го добута до депресиращата си развръзка.</p>]]>
            </center>
        </layout>
        <layout type="img" subtype="a1"
                tag="valiant-hearts" 
                order="1">
            <center>
                <img>
                    <tag>valiant-hearts</tag>
                    <index>05.jpg</index>
                    <pointer>Горе</pointer>
                    <alt>
                        <![CDATA[Цялостната арт стилистика е впечатляваща, а
                            контраста между карикатурното изобразяване на персонажите
                            и тежките сюжетни теми контрастират по много ефектен
                            начин.]]>
                    </alt>
                </img>
                <img>
                    <tag>valiant-hearts</tag>
                    <index>06.jpg</index>
                    <pointer>Дясно</pointer>
                    <alt>
                        <![CDATA[Сценарният отдел е проявил сериозна смелост
                            в избора си на исторически период.]]>
                    </alt>
                </img>
                <img>
                    <tag>valiant-hearts</tag>
                    <index>04.jpg</index>
                    <pointer>Ляво</pointer>
                    <alt>
                        <![CDATA[Приятни, но обидно елементарни пъзелчета, се
                            редуват с лековати екшън сцени.]]>
                    </alt>
                </img>
            </center>
        </layout>
        <layout type="text" subtype="text"
                tag="valiant-hearts" order="2">
            <left>
                <url type="aside" object="caret"
                     valign="top">трофейна-злост</url>
            </left>
            <center>
                <![CDATA[<p>Въпреки всичко казано до тук обаче, авторите на <strong>Valiant
                    Hearts</strong> имат безусловното ми уважение по няколко
                    важни параграфа. Цялостната арт стилистика е впечатляваща,
                    а контраста между карикатурното изобразяване на персонажите
                    и тежките сюжетни теми контрастират по много ефектен начин.
                    На моменти играта навява усещането за драсканиците на прогресивно
                    побъркващ се от военния ад край него художник на смешни картинки
                    и силата на това внушение няма как да те остави безразличен.
                    Още повече, че сценарният отдел е проявил сериозна смелост
                    в избора си на исторически период и наместо обичайното черно
                    (демоничните нацисти) и бяло (добрите съюзници) от Втората
                    световна война, се е спрял на Първата такава, където нещата
                    са подчертано по-сиви. Във <strong>Valiant Hearts</strong>
                    няма добри и лоши, защото на практика всички са жертви. Кратките
                    исторически факти, които играта ти стоварва в ключови моменти
                    от своя страна едновременно дават възможност да обогатиш
                    общата си култура и придават допълнителна тежест на случващото
                    се на екран. В един по-смислен свят това заглавие щеше да
                    се дава на учениците за домашно - гаранция, че наученото
                    щеше да им остане в главите.</p><blockquote><p>Във <strong>Valiant
                    Hearts</strong> до такава степен си подготвен, че в някакъв
                    момент ще стане нещо гадно и подтискащо, че когато гадните
                    и подтискащи неща наистина започнат да се случват, те няма
                    как да ти подействат по същия начин.</p></blockquote><p><strong>The
                    Great War</strong> е игра, която е правена с любов и в която
                    са вложени много емоции и това е нещо, което няма как да
                    бъде пренебрегнато. Не съм аз човекът, който да каже дали
                    нечия любов е повърхностна и дали емоциите му са предвидими
                    и елементарни. Аз обаче съм човекът, който, за добро или
                    лошо, поставя финалната оценка на базата на нещо далеч не
                    толкова възвишено - колко плащаш и какво точно получаваш
                    за тези пари. Мръсна работа, но все някой трябва да я свърши...</p>]]>
            </center>
        </layout>
    </layouts>
</article>
