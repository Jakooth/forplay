<?xml version="1.0" encoding="utf-8"?>
<article>
    <site>forplay</site>
    <url>bound-by-flame</url>
    <tags prime="bound-by-flame">
        <tag>bound-by-flame</tag>
    </tags>
    <cover align="center"
    	   valign="center"
       	   theme="deep-orange"
           subtheme="lighten"
           tag="bound-by-flame">07.jpg</cover>
    <main>
        <wide tag="bound-by-flame">07.jpg</wide>
        <shot tag="bound-by-flame">04.jpg</shot>
        <caret tag="bound-by-flame">caret.jpg</caret>
    </main>
    <type bg="игри">games</type>
    <subtype bg="ревю">review</subtype>
    <title>
        <![CDATA[Bound by Flame]]>
    </title>
    <subtitle>
        <![CDATA[Донесете пожарогасителя!]]>
    </subtitle>
    <authors>
        <author>Snake</author>
    </authors>
    <date>Thu Oct 30 2014 18:08:00 GMT+0200 (FLE Standard Time)</date>
    <priority></priority>
    <issue>issue-1-reboot</issue>
    <hype>4</hype>
    <better tag="game-of-thrones">Game of Thrones</better>
    <worse tag="dragon-age-2">Dragon Age 2</worse>
    <equal tag=""></equal>
    <versionTested>360</versionTested>
    <preview>
        <![CDATA[Признавам си чистосърдечно - очаквах Bound By Flame с немалко
            нетърпение. Не е като да съм се подхлъзнал на рекламната кампания
            - тя доста ясно показваше, че играта има вид като да е правена с
            парите за следобедна закуска на заместник-чистачката в BioWare. Bound
            By Flame обаче обещаваше мрачна история с ярък надпис 18+ и интересна
            система от морални избори, която разтяга обичайното "бих ли преебал
            тази мила вдовица и двете й умиращи от глад дечица за пари" до "бих
            ли бил зло копеле, ако знам, че с всеки лош избор рискувам да изгубя
            себе си". Плюс предизвикателни битки. Червената лампичка присветна,
            когато започнах да дочувам, че играта може да бъде изрината из основи
            за под 15 часа. Когато на около седмия от тези петнадесет часа установих,
            че съм отегчен до смърт, вече започнаха да вият и сирените. Дори
            и да оценяваме качествата му единствено в рамките на специфичната
            пазарна ниша "ролева игра, в която сценаристите се опитват да замажат
            простотиите на дизайнерите", където еднолични властелини са Piranha
            Bites, Bound By Flame би следвало да получи доста лоша оценка. Или
            по-точно казано - да получи лоша оценка, да го изгонят от час, да
            го изпратят при директора, да го изключат от училище и да издадат
            съдебна заповед, с която да забранят на майка му да ражда повече
            деца. Нямам идея как изстъплението на Spiders успя да мине между
            капките и да получи в някои медии оценки над средните, но аз съм
            тук, за да поправя тази несправедливост, защото Bound By Flame се
            проваля гръмко, въпреки отчайващо ниските цели, които си поставя.
            Като за начало добрият арт, който да замаже немотията, липсва. Bound
            By Flame кара Dragon Age 2 да изглежда като върха на разнообразието,
            защото в престъпно ръшнатия сикуъл на BioWare играчът можеше да се
            наслади на цели четири локации, копи-пействани в рамките на кампанията.
            В Bound By Flame локациите, които ще посетиш - и тук искам да четеш
            много внимателно - са точно две. Две, бате. Сиво-зеленикаво блато
            и сиво-белезникави, заснежни руини. В пристъп на вдъхновение, авторите
            са вкарали и един подземен тунел с дължина от около стотина метра
            и без отклонения, така че ако си пунктуален, можеш да си добавиш
            и трета локация от канализационен тип, ама имай предвид, че там беше
            доста тъмно, та може и изобщо да не са си правили труда да слагат
            текстури. Дори и да имаш някакъв необясним фетиш към блата и заснежени
            руини обаче, от Spiders ще те препънат подло в желанието ти да изследваш
            всяко скришно кътче от нивата, защото скришни кътчета в Bound By
            Flame просто няма. Картите са с размерите на четиристаен апартамент.
            Ако искаш геймплейно демо, което да ти даде ясна представа за същността
            на играта, можеш още сега да станеш от компютъра си и да отидеш до
            кухнята, за да провериш дали се е изстудила ракията (основен куест),
            а ако си особено приключенски настроен, можеш да се отбиеш до кенефа,
            за да се изпикаеш (страничен куест с награда: облекчение) и да креснеш
            на половинката си да нареже салата (страничен куест с награда: шамар).
            Пътьом смажи с апломб три хлебарки, които ще са се риспоуннали на
            връщане. Ако си решен да стигнеш до край в разучаването на Bound
            By Flame в битови условия - пробвай да бъдеш зло копеле и докато
            изпълняваш съб-куеста със салатата, добави и някоя злобна реплика
            към половинката си, подчертавайки, че има дебел гъз. Скоро ще ти
            пораснат рога, също като на обладания от демон герой в играта, гаранция.]]>
    </preview>
    <stickers>
        <sticker lib="lorc">diablo-skull</sticker>
        <sticker lib="lorc">broadsword</sticker>
        <sticker lib="lorc">high-shot</sticker>
    </stickers>
    <layouts>
        <layout type="text" subtype="text"
                tag="bound-by-flame" order="0">
            <left>
                <url type="games" object="game"
                     valign="top">bound-by-flame</url>
            </left>
            <center>
                <![CDATA[<p>Признавам си чистосърдечно - очаквах <strong>Bound
                    By Flame</strong> с немалко нетърпение. Не е като да съм
                    се подхлъзнал на рекламната кампания - тя доста ясно показваше,
                    че играта има вид като да е правена с парите за следобедна
                    закуска на заместник-чистачката в <em>BioWare</em>. <strong>Bound
                    By Flame</strong> обаче обещаваше мрачна история с ярък надпис
                    18+ и интересна система от морални избори, която разтяга
                    обичайното &quot;бих ли преебал тази мила вдовица и двете
                    й умиращи от глад дечица за пари&quot; до &quot;бих ли бил
                    зло копеле, ако знам, че с всеки лош избор рискувам да изгубя
                    себе си&quot;. Плюс предизвикателни битки.</p><blockquote><p>Системата
                    от избори и последствия е толкова кардинално счупена, че
                    е по-добре директно да забравиш за всякакви морални принципи,
                    да оставиш демона да прави каквото си знае и да си улесниш
                    живота.</p></blockquote><p>Червената лампичка присветна,
                    когато започнах да дочувам, че играта може да бъде изрината
                    из основи за под 15 часа. Когато на около седмия от тези
                    петнадесет часа установих, че съм отегчен до смърт, вече
                    започнаха да вият и сирените. Дори и да оценяваме качествата
                    му единствено в рамките на специфичната пазарна ниша &quot;ролева
                    игра, в която сценаристите се опитват да замажат простотиите
                    на дизайнерите&quot;, където еднолични властелини са <em>Piranha
                    Bites</em>, <strong>Bound By Flame</strong> би следвало да
                    получи доста лоша оценка. Или по-точно казано - да получи
                    лоша оценка, да го изгонят от час, да го изпратят при директора,
                    да го изключат от училище и да издадат съдебна заповед, с
                    която да забранят на майка му да ражда повече деца. Нямам
                    идея как изстъплението на <em>Spiders</em> успя да мине между
                    капките и да получи в някои медии оценки над средните, но
                    аз съм тук, за да поправя тази несправедливост, защото <strong>Bound
                    By Flame</strong> се проваля гръмко, въпреки отчайващо ниските
                    цели, които си поставя.</p><p>Като за начало добрият арт,
                    който да замаже немотията, липсва. <strong>Bound By Flame</strong>
                    кара <strong>Dragon Age 2</strong> да изглежда като върха
                    на разнообразието, защото в престъпно ръшнатия сикуъл на
                    <em>BioWare</em> играчът можеше да се наслади на цели <em>четири</em>
                    локации, копи-пействани в рамките на кампанията. В <strong>Bound
                    By Flame</strong> локациите, които ще посетиш - и тук искам
                    да четеш много внимателно - са точно две. <em>Две</em>, бате.
                    Сиво-зеленикаво блато и сиво-белезникави, заснежни руини.
                    В пристъп на вдъхновение, авторите са вкарали и един подземен
                    тунел с дължина от около стотина метра и без отклонения,
                    така че ако си пунктуален, можеш да си добавиш и трета локация
                    от канализационен тип, ама имай предвид, че там беше доста
                    тъмно, та може и изобщо да не са си правили труда да слагат
                    текстури. Дори и да имаш някакъв необясним фетиш към блата
                    и заснежени руини обаче, от <em>Spiders</em> ще те препънат
                    подло в желанието ти да изследваш всяко скришно кътче от
                    нивата, защото скришни кътчета в <strong>Bound By Flame</strong>
                    просто няма. Картите са с размерите на четиристаен апартамент.
                    Ако искаш геймплейно демо, което да ти даде ясна представа
                    за същността на играта, можеш още сега да станеш от компютъра
                    си и да отидеш до кухнята, за да провериш дали се е изстудила
                    ракията (основен куест), а ако си особено приключенски настроен,
                    можеш да се отбиеш до кенефа, за да се изпикаеш (страничен
                    куест с награда: облекчение) и да креснеш на половинката
                    си да нареже салата (страничен куест с награда: шамар). Пътьом
                    смажи с апломб три хлебарки, които ще са се риспоуннали на
                    връщане. Ако си решен да стигнеш до край в разучаването на
                    <strong>Bound By Flame</strong> в битови условия - пробвай
                    да бъдеш зло копеле и докато изпълняваш съб-куеста със салатата,
                    добави и някоя злобна реплика към половинката си, подчертавайки,
                    че има дебел гъз. Скоро ще ти пораснат рога, също като на
                    обладания от демон герой в играта, гаранция.</p>]]>
            </center>
        </layout>
        <layout type="img" subtype="a3"
                tag="bound-by-flame" order="1">
            <center>
                <img>
                    <tag>bound-by-flame</tag>
                    <index>04.jpg</index>
                    <pointer>Ляво</pointer>
                    <alt>
                        <![CDATA[В Bound By Flame локациите, които ще посетиш
                            - и тук искам да четеш много внимателно - са точно
                            две. Две, бате. Сиво-белезникави, заснежни руини...]]>
                    </alt>
                </img>
                <img>
                    <tag>bound-by-flame</tag>
                    <index>01.jpg</index>
                    <pointer>Долу</pointer>
                    <alt>
                        <![CDATA[... и Сиво-зеленикаво блато, което кара Dragon
                            Age 2 да изглежда като върха на разнообразието.]]>
                    </alt>
                </img>
                <img>
                    <tag>bound-by-flame</tag>
                    <index>06.jpg</index>
                    <pointer>Горе</pointer>
                    <alt>
                        <![CDATA[Bound By Flame определено не страда от липса
                            на кътсцени.]]>
                    </alt>
                </img>
            </center>
        </layout>
        <layout type="text" subtype="text"
                tag="bound-by-flame" order="2">
            <center>
                <![CDATA[<p>Историята, която ще съпътства виртуалния ти път от
                    хола до кунята, те поставя в ролята на Вулкан - член (или,
                    ако се заиграеш с генератора на персонаж - членка) на елитарна
                    група наемници и специалист(ка) по експлозивите. Това последното
                    видимо е вкарано, понеже някой в <em>Spiders</em> е решил,
                    че Вулкан е много як прякор, защото в сюжета няма нищо, изискващо
                    взривяване, което да осмисли поне малко бексторито на героя
                    ти. Е, да - разполагаш с едни ескплодиращи капани, но спокойно
                    можеш да ги забравиш след тюториъла, защото в началото изискват
                    твърде много ресурси без да са особено ефикасни, а няколко
                    часа по-късно вече разполагаш с далеч по-адекватни средства
                    за нанасяне на демидж. Аз лично бях забравил, че изобщо ги
                    имам съвсем буквално, защото когато един колега наемник ме
                    посрещна с &quot;О, Барутаджията, още ли не си се самовзривил?&quot;,
                    първоначално се зачудих за какво говори този идиот.</p><blockquote><p>От
                    <em>Spiders</em> са успели да премажат безмилостно дори изконната
                    детска радост от това да си намериш някой нов и по-добър
                    айтъм, явяващо се хляба, солта и салама на всяко екшън RPG.</p></blockquote><p>Отплеснах
                    се, извинявай. Въпросните наемници получават тлъста кесия
                    от група интелектуалци (на които им се иска да са магьосници,
                    ама не им стига интелиджънса), за да ги пазят, докато извършват
                    древен ритуал с надеждата да открият начин да се противопоставят
                    на Ледените Господари - шайка особено зли некромансъри, войната
                    с които е свела останките от цивилизацията до блатото, руините
                    и десет NPC-та на кръст. Както може да се очаква от пишман-интелектуалци,
                    нещо по време на ритуала се прецаква и Вулкан се оказва обладан
                    от някакво демонично изчадие. Неочакваният съквартирант на
                    нашето момче (или момиче) е закономерно неприятно копеле,
                    което през цялото време се опитва да манипулира героя с идеята
                    да изтласка човешкото на заден план и да поеме пълен контрол
                    над тялото, след като го подложи на съответните огнено-рогати
                    физически трансформации. Ако се водиш по акъла на изчадието
                    ще ставаш все повече демон и все по-малко човек, което -
                    на ниво концепция - ще изтласква симпатичния циник Вулкан
                    на все по-заден план, но ще те прави по-могъщ в битките.
                    На практика обаче, системата от избори и последствия е толкова
                    кардинално счупена, че е по-добре директно да забравиш за
                    всякакви морални принципи, да оставиш демона да прави каквото
                    си знае и да си улесниш живота. Наистина исках да се вживея
                    в тази игра, защото идеята, че можеш да изгубиш себе си,
                    докато си лошееш на общо основание, ми хареса. <strong>Bound
                    By Flame</strong> обаче грубо те вади от имършъна на всяка
                    крачка. Аз лично вдигнах ръце, когато, след като Вулкан уби
                    централен персонаж, явяващ се общо-взето най-близкия му човек,
                    никой от принципно многословните му спътници нито каза нещо
                    по въпроса, нито промени отношението си по някакъв начин.
                    Сигурно съм очаквал твърде много от игра, която ти стоварва
                    централен куест като долуописания: Светват те значи, за древен,
                    могъщ и адски опасен ритуал, който може да те направи по-силен,
                    ако не те убие и за който трябва да събереш някакви тайнствени
                    билки. Събрах си чинно билките и продължих по историята в
                    очакване на ритуала. Около час по-късно реших да видя какво
                    се случва с този куест и дневникът ми ме информира, че съм
                    го изпълнил успешно, като съм си събрал треволяците, а героят
                    ми вече има някакви бонуси. Нямаше кътсцена, нямаше диалог
                    по въпроса, нямаше никаква визуална индикация какво се е
                    случило. При положение, че <strong>Bound By Flame</strong>
                    определено не страда от липса на кътсцени, а всеки диалог
                    с NPC на тема &quot;какво е времето&quot; продължава минимум
                    пет минути, от <em>Spiders</em> видимо са нямали никаква
                    идея къде да поставят акцентите в продукта си. Тук не си
                    говорим за бюджетни ограничения, замаскирани като нарочно
                    търсен минимализъм, става дума за направо престъпна некомпетентност.
                    След този момент добре нахайпеният в &quot;брифинга&quot;
                    на съответния куест, солиден и добре охраняван конвой, пренасящ
                    безценна реликва, който в крайна сметка се състоеше от две
                    (!) дръгливи зомбита, дори не ми направи впечатление.</p>]]>
            </center>
        </layout>
        <layout type="img" subtype="a2"
                tag="bound-by-flame" order="3">
            <center>
                <img>
                    <tag>bound-by-flame</tag>
                    <index>03.jpg</index>
                    <pointer>Ляво</pointer>
                    <alt>
                        <![CDATA[Да кажем и за прехвалената бойна система. Има
                            я, става и наистина изисква някаква тактическа мисъл
                            и правилен тайминг, така че ако бътън-машваш си мъртъв.]]>
                    </alt>
                </img>
                <img>
                    <tag>bound-by-flame</tag>
                    <index>05.jpg</index>
                    <pointer>Долу</pointer>
                    <alt>
                        <![CDATA[Чакай да си светна да те видя к&#39;во си.]]>
                    </alt>
                </img>
                <img>
                    <tag>bound-by-flame</tag>
                    <index>02.jpg</index>
                    <pointer>Дясно</pointer>
                    <alt>
                        <![CDATA[Отляво надясно: Нек&#39;ъв мумифициран, Тая
                            я ебах, Аз, И тая я ебах, Тоя го заклах, Един грозен.]]>
                    </alt>
                </img>
            </center>
        </layout>
        <layout type="text" subtype="text"
                tag="bound-by-flame" order="4">
            <left>
                <url type="aside" object="quote"
                     valign="top">vulcan-and-mason-01</url>
            </left>
            <center>
                <![CDATA[<p>Да кажем и за прехвалената бойна система. Има я,
                    става и наистина изисква някаква тактическа мисъл и правилен
                    тайминг, така че ако бътън-машваш си мъртъв. Това е хубаво.
                    Лошото е, че основната концепция да превключваш на ход от
                    тежкия и бавен боен стил на воина, към бързия боен стил на
                    рейнджъра в зависимост от ситуацията, е точно толкова засрана,
                    колкото и всичко останало. Защото воинът не може да доджва,
                    има неподлежащи на блок атаки, контролната схема при превключване
                    на стила необяснимо се променя, което няма как да не те обърка
                    насред битката, а двуръчните оръжия не взимат кой знае колко
                    повече демидж от кинжалите, с което да осмислят факта, че
                    замахваш по половин час. С други думи - най-вероятно ще играеш
                    като рейнджър с малко огнени магии за цвят, поне докато не
                    се демонизираш достатъчно. В името на пълното отчаяние -
                    враговете са едва няколко вида и в момента, когато откриеш
                    най-ефикасния начин да ги елиминираш, предизвикателството
                    се превръща в рутина, а битките - в агонизираща досада, докато
                    дебнеш момента за поредния кадансов каунтър. За да ти е съвсем
                    яко, монстърите се риспоунват буквално за минути и често
                    ще ти се случи да влезеш в някоя стая, да избиеш досадниците,
                    да отидеш да видиш какво има в близкия сандък и след като
                    го пребъркаш да се обърнеш, за да установиш, че помещението
                    отново е пълно с грозници. Приказка!</p><p>С което стигаме
                    до луута. От <em>Spiders</em> са успели да премажат безмилостно
                    дори изконната детска радост от това да си намериш някой
                    нов и по-добър айтъм, явяващо се хляба, солта и салама на
                    всяко екшън RPG. Екипировката, която ще откриваш принципно
                    е неочаквано малко, а фактът, че най-вероятно няма да използваш
                    тежките оръжия на воина я прави още по-скромна. Проблемът
                    обаче е другаде. Крафтингът, както може би си чувал, е доста
                    сериозно застъпен в играта и принципно е организиран много
                    просто, интуитивно и приятно. Само дето, по идея, тук ти
                    не си намираш нова броня или оръжие - ти си намираш полу-безполезно
                    парче желязо с различен дизайн, за което няма как да знаеш
                    дали е по-добро или по-лошо от настоящата ти екипировка,
                    докато не го ъпгрейднеш с наличните си материали. Така всяка
                    нова придобивка е съпроводена с тежка въздишка, отваряне
                    на съответния прозорец, подготовката на съответните материали
                    и слагане на оптималните ъпгрейди. Като свършиш работа, вече
                    можеш да прецениш дали това, което си намерил става или не.</p><p>На
                    практика най-доброто нещо, което мога да кажа за <strong>Bound
                    By Flame</strong> е, че е играема. Няма нещо, което да те
                    спре да стигнеш до безличния финал, има няколко забавни и
                    остроумни размени на реплики, има и едни първоначални два-три
                    часа, в които демоничното фентъзи загатва за някакъв потенциал.
                    Ако това ти се струва достатъчно - купувай без да се замисляш.
                    Голяма част от любимата ни индустрия работи именно благодарение
                    на хората с ниски стандарти и нулево уважение към портфейла
                    и свободното си време.</p>]]>
            </center>
            <right>
                <url type="aside" object="quote"
                     valign="bottom">vulcan-and-mason-02</url>
            </right>
        </layout>
    </layouts>
</article>
