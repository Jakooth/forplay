<?xml version="1.0" encoding="utf-8"?>
<article>
    <site>forlife</site>
    <url>locke</url>
    <tags prime="locke">
        <tag>locke</tag>
    </tags>
    <cover align="75%"
    	   valign="center"
       	   theme=""
           subtheme="lighten"
           tag="locke">03.jpg</cover>
    <main>
        <wide tag="locke">03.jpg</wide>
        <shot tag="locke">01.jpg</shot>
        <caret tag="locke">caret.jpg</caret>
    </main>
    <type bg="филми">movies</type>
    <subtype bg="ревю">review</subtype>
    <title>
        <![CDATA[Лок]]>
    </title>
    <subtitle>
        <![CDATA[Телефон все ни свързва, телефон ни дели...]]>
    </subtitle>
    <authors>
        <author>Snake</author>
    </authors>
    <date>Fri Aug 29 2014 02:24:00 GMT+0300 (FLE Daylight Time)</date>
    <priority></priority>
    <issue>issue-1-reboot</issue>
    <hype>7</hype>
    <better tag="buried">Buried</better>
    <worse tag="phone-booth">Phone Booth</worse>
    <equal tag=""></equal>
    <versionTested></versionTested>
    <preview>
        <![CDATA[Има два начина, по които можеш да гледаш на Locke и лошата новина
            е, че този от тях, който изглежда далеч по-логичен, всъщност е погрешният.
            Ако разглеждаш творбата на Стивън Найт като филм, а ти най-вероятно
            ще го разглеждаш точно като такъв, освен ако не си се опитвал да
            си купиш баничка с боза, а лелката по случайност ти е продала Blu-Ray,
            той ще ти се стори... е, не точно лош, по-скоро твърде... никакъв.
            При това не защото час и половина Том Харди пътува с колата си и
            говори по телефона - реклманата кампания доста ясно подчерта, че
            Locke е толкова интимен и камерен, че на негов фон 127 часа изглежда
            като шибания Властелин на пръстените. Също така не мисля, че ще ти
            бъде скучно - както ще отбележа по-долу Харди прави блестяща роля,
            а диалозите са болезнено истински, така че това са час и половина,
            които изобщо няма да усетиш. Просто в лентата липсват дори наченки
            на класическа филмова структура. Историята, доколкото изобщо можем
            да я наречем така, започва рязко и свършва изневиделица; няма нищо,
            което би могло да мине за кулминация и още по-малко - нещо, което
            би могло да се класира като развръзка или, не дай боже, послание.
            Ако искаш да оцениш подобаващо Locke трябва да гледаш на него като
            на възможността да надникнеш за малко в живота на един интересен
            тип, когото си сварил в ужасно тежък момент, след което да се изнижеш
            преди въпросният тип те е усетил, че го шпионираш. Очевидно е, че
            си улучил правилното време да шпионираш заглавния господин Лок, защото
            точно тогава с него се случват разни много разтърсващи неща, но Найт
            не те възприема като зрител, с когото би следвало да комуникира по
            някакъв начин, а като случаен свидетел, натрапник, на когото очевидно
            не му е там мястото. Обичаме да забиваме обвинително пръст в родните
            разпространители, задето стойностните малки филми рядко достигат
            до голям екран у нас, но истината е, че киното, като сравнително
            социално мероприятие, в което гледаш движещи се картинки в компанията
            на още някакви хора, би разрушило фатално усещането от Locke. А той
            е точно това - усещане, случайно уловена, чужда емоция, която дори
            не залага на някакви класически теми, кореспондиращи с твоите възприятия
            за света. Трябва да гледаш Locke сам, както би подобавало на един
            неканен натрапник. Да, изживяването е уникално и много истинско,
            но филм това не е, както би казал мастър Йода. Имай го предвид. Историята...
            пардон, моментът, когато ще попаднеш в колата на Айвън Лок, го сварва
            на път за болницата, където скоро ще се роди детето му. Проблемът
            е, че жената, която ражда не е неговата съпруга, а въпросната го
            очаква с купа наденички, за да гледат важен мач, заедно с двамата
            им синове, без изобщо да подозира какви ги е забъркал благоверният
            й. За капак, през същата вечер трябва да се завършат финалните щрихи
            на строителен проект за стотици милиони, но Лок безцеремонно заебава
            и семейство, и работа, като собственоръчно си разрушава живота из
            основи, в името на непоклатимите си морални принципи. Той просто
            трябва да бъде там, до бъдещата майка, с която е имал досег един
            единствен път, защото тя си няма никого другиго, а Айвън не може
            да позволи това, което се е случило в неговото детство, да се случи
            на друг, по негова вина. И той шофира сред неоновите светлини на
            нощта и води телефонни разговори в опит да се погрижи всичко със
            строежа да мине по план (въпреки, че е скорострелно уволнен) и да
            убеди съпругата и децата си, че на сутринта всичко ще бъде както
            преди (а то няма да бъде).]]>
    </preview>
    <stickers>
        <sticker lib="delapouite"
        		 subtype="gui">phone</sticker>
    </stickers>
    <layouts>
        <layout type="text" subtype="text"
                tag="locke" order="0">
            <left>
                <url type="movies" object="movie"
                     valign="top">locke</url>
            </left>
            <center>
                <![CDATA[<p>Има два начина, по които можеш да гледаш на <strong>Locke</strong>
                    и лошата новина е, че този от тях, който изглежда далеч по-логичен,
                    всъщност е погрешният. Ако разглеждаш творбата на <em>Стивън
                    Найт</em> като филм, а ти най-вероятно ще го разглеждаш точно
                    като такъв, освен ако не си се опитвал да си купиш баничка
                    с боза, а лелката по случайност ти е продала <em>Blu-Ray</em>,
                    той ще ти се стори... е, не точно лош, по-скоро твърде...
                    никакъв. При това не защото час и половина <em>Том Харди</em>
                    пътува с колата си и говори по телефона - реклманата кампания
                    доста ясно подчерта, че <strong>Locke</strong> е толкова
                    интимен и камерен, че на негов фон <strong>127 часа</strong>
                    изглежда като шибания <strong>Властелин на пръстените</strong>.
                    Също така не мисля, че ще ти бъде скучно - както ще отбележа
                    по-долу <em>Харди</em> прави блестяща роля, а диалозите са
                    болезнено истински, така че това са час и половина, които
                    изобщо няма да усетиш. Просто в лентата липсват дори наченки
                    на класическа филмова структура. Историята, доколкото изобщо
                    можем да я наречем така, започва рязко и свършва изневиделица;
                    няма нищо, което би могло да мине за кулминация и още по-малко
                    - нещо, което би могло да се класира като развръзка или,
                    не дай боже, послание.</p><p>Ако искаш да оцениш подобаващо
                    <strong>Locke</strong> трябва да гледаш на него като на възможността
                    да надникнеш за малко в живота на един интересен тип, когото
                    си сварил в ужасно тежък момент, след което да се изнижеш
                    преди въпросният тип те е усетил, че го шпионираш. Очевидно
                    е, че си улучил правилното време да шпионираш заглавния господин
                    <em>Лок</em>, защото точно тогава с него се случват разни
                    много разтърсващи неща, но <em>Найт</em> не те възприема
                    като зрител, с когото би следвало да комуникира по някакъв
                    начин, а като случаен свидетел, натрапник, на когото очевидно
                    не му е там мястото. Обичаме да забиваме обвинително пръст
                    в родните разпространители, задето стойностните малки филми
                    рядко достигат до голям екран у нас, но истината е, че киното,
                    като сравнително социално мероприятие, в което гледаш движещи
                    се картинки в компанията на още някакви хора, би разрушило
                    фатално усещането от <strong>Locke</strong>. А той е точно
                    това - <em>усещане</em>, случайно уловена, чужда емоция,
                    която дори не залага на някакви класически теми, кореспондиращи
                    с твоите възприятия за света. Трябва да гледаш <strong>Locke</strong>
                    сам, както би подобавало на един неканен натрапник. Да, изживяването
                    е уникално и много истинско, но филм това не е, както би
                    казал мастър Йода. Имай го предвид.</p><p>Историята... пардон,
                    моментът, когато ще попаднеш в колата на <em>Айвън Лок</em>,
                    го сварва на път за болницата, където скоро ще се роди детето
                    му. Проблемът е, че жената, която ражда не е неговата съпруга,
                    а въпросната го очаква с купа наденички, за да гледат важен
                    мач, заедно с двамата им синове, без изобщо да подозира какви
                    ги е забъркал благоверният й. За капак, през същата вечер
                    трябва да се завършат финалните щрихи на строителен проект
                    за стотици милиони, но <em>Лок</em> безцеремонно заебава
                    и семейство, и работа, като собственоръчно си разрушава живота
                    из основи, в името на непоклатимите си морални принципи.
                    Той просто трябва да бъде там, до бъдещата майка, с която
                    е имал досег един единствен път, защото тя си няма никого
                    другиго, а <em>Айвън</em> не може да позволи това, което
                    се е случило в неговото детство, да се случи на друг, по
                    негова вина. И той шофира сред неоновите светлини на нощта
                    и води телефонни разговори в опит да се погрижи всичко със
                    строежа да мине по план (въпреки, че е скорострелно уволнен)
                    и да убеди съпругата и децата си, че на сутринта всичко ще
                    бъде както преди (а то няма да бъде).</p>]]>
            </center>
        </layout>
        <layout type="img" subtype="a1"
                tag="locke" 
                order="1">
            <center>
                <img>
                    <tag>tom-hardy</tag>
                    <index>01.jpg</index>
                    <pointer>Горе</pointer>
                    <alt>
                        <![CDATA[Том Харди]]>
                    </alt>
                </img>
                <img>
                    <tag>locke</tag>
                    <index>02.jpg</index>
                    <pointer>Дясно</pointer>
                    <alt>
                        <![CDATA[Баси, забравих да сложа ракията в хладилника!]]>
                    </alt>
                </img>
                <img>
                    <tag>locke</tag>
                    <index>01.jpg</index>
                    <pointer>Ляво</pointer>
                    <alt>
                        <![CDATA[Да се бех избръснал ли, що ли...]]>
                    </alt>
                </img>
            </center>
        </layout>
        <layout type="text" subtype="text"
                tag="locke" order="2">
            <center>
                <![CDATA[<p>Самият <em>Харди</em> е до такава степен истински
                    и неподправен в ролята, че може да се запиташ дали изобщо
                    са му давали сценарий или просто са щрихирали образа, в който
                    трябва да се въплъти, след което му стоварват ситуации по
                    телефона и го оставят да ролплейва. Както казах, това са
                    диалози, които не носят ясно различими послания и дори не
                    доразвиват по някакъв начин персонажа, който ти е достатъчно
                    ясно представен още от първите минути и не търпи някакви
                    реални промени до последните такива. Те просто са болезнено
                    реални и необременени от очакваните клишета, което от своя
                    страна ги кара да бъдат много по-тежки и тъжни от предвидимите
                    сценарни ходове в една класическа драма, опитваща се целенасочен
                    да те подтисне или най-добре - да те разреве. Също като една
                    истинска проблемна ситуация, която по случайност си имал
                    възможността да наблюдаваш тайно обаче, <strong>Locke</strong>
                    крие реалния риск да не остави почти нищо след себе си, освен
                    мъничко горчивина. Докато подслушваш ще ти бъде супер интересно
                    и може дори да съпреживяваш, но след това <em>Айвън Лок</em>
                    ще продължи с преебания си живот, ти ще продължиш със своя,
                    а понеже шансът всичко това да се случи на теб, точно по
                    този начин, клони към келвиновата нула, просто ще забравиш
                    за него. Класическите драми работят, защото те карат да съпреживяваш,
                    предизвикват емоции на база на осъзнаването, че <em>самият
                    ти </em>би могъл да бъдеш на мястото на героите. И колкото
                    и да са ни втръснали историите за смърт на близки хора, мъчителни
                    и неизлечими болести, природни катаклизми, зависимости към
                    наркотично-алкохолни субстанции и проблеми във връзката,
                    трябва да признаеш, че една филмова история, която не те
                    всмуква в драматичните си дълбини, а с безразличие те избутва
                    до позицията на страничен наблюдател, няма как да бъде <em>добра</em>
                    филмова история. В началото се опасявах, че <strong>Locke</strong>
                    ще се опита да бъде прекалено арт, защото форматът го предполага.
                    <strong>Locke</strong> обаче не се опитва да бъде нищо. Той
                    просто си е там без да му пука за теб. И тази надменност
                    може да ти се види интересна, но не виждам как би могла да
                    предизвика в теб желанието да опознаеш <em>Айвън Лок</em>
                    и да се връщаш при него отново и отново, като при скъп филмов
                    приятел.</p>]]>
            </center>
        </layout>
    </layouts>
</article>
