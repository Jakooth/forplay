<?xml version="1.0" encoding="utf-8"?>
<article>
    <site>forlife</site>
    <url>horns</url>
    <tags prime="horns">
        <tag>horns</tag>
    </tags>
    <cover align="center"
    	   valign="top"
       	   theme=""
           subtheme="lighten"
           tag="horns">04.jpg</cover>
    <main>
        <wide tag="horns">04.jpg</wide>
        <shot tag="horns">02.jpg</shot>
        <caret tag="horns">caret.jpg</caret>
    </main>
    <type bg="филми">movies</type>
    <subtype bg="ревю">review</subtype>
    <title>
        <![CDATA[Рога]]>
    </title>
    <subtitle>
        <![CDATA[Адът, това е страданието от неспособността да обичаш, дето вика
            другарят Достоевски]]>
    </subtitle>
    <authors>
        <author>Snake</author>
    </authors>
    <date>Mon Oct 27 2014 03:27:00 GMT+0200 (FLE Standard Time)</date>
    <priority></priority>
    <issue>issue-1-reboot</issue>
    <hype>6+</hype>
    <better tag="maleficent">Maleficent (ако ще си говорим за формулата любов
        + рога)</better>
    <worse tag="stand-by-me">Stand by Me</worse>
    <equal tag=""></equal>
    <versionTested></versionTested>
    <preview>
        <![CDATA[Horns получи безкрайно противоречиви отзиви, в което реално
            няма нищо странно. Дори да оставим настрана потенциалната сянка на
            един по-добър литературен оригинал, съпътстваща солиден процент от
            екранизациите (казвам го с уговорката, че така и не съм чел едноименния
            роман на Джоузеф Хилстром Кинг a.k.a. Джо Хил), любимата ми френска
            откачалка Александър Ажа просто жонглира с твърде много жанрове,
            за да не изпусне юздите в някакъв момент. Horns се опитва да напъха
            в двучасовата си дължина драма, романтика, черна комедия, криминале,
            фентъзи, религиозна сатира, експлойтейшън и хорър, и в няколко ключови
            момента буквално можеш да видиш как принципно стегнатата история
            се гърчи в шизофренични пристъпи, а цели сцени увисват в нищото,
            останали без цел и посока. Уточнявайки всичко това обаче, трябва
            да подчертая, че Ажа заслужава адмирации заради смелия експеримент,
            а Даниел Радклиф успява да си проправи път с изненадваща увереност
            през непрекъснатите смени на настроението. Честно казано всичко,
            което исках от момъка е да не ми навява мрачни асоциации с неориентирания
            Хари, но той всъщност прави доста адекватна роля. За съжаление, всички
            останали фигури върху дъската са абсолютно взаимозаменяеми, а половината
            роли можехме да ги изиграем аз и Коралски в обедната почивка. Добрата
            новина в случая обаче е, че фокусът е поставен с такава кристална
            яснота върху Радклиф и неговия Иг Периш, че всички останали са по-скоро
            сюжетни двигатели, отколкото пълнокръвни образи. Още по-добрата новина
            е, че филмът е добър. Не много, но достатъчно. Хил видимо е черпил
            вдъхновение от баща си със страшна сила и в Horns има ужасно много
            Стивън Кинг, като на моменти изпитах натрапчивото усещане, че гледам
            сцени от То и Тялото (филмирано като Stand by Me, в случай, че си
            илитерат), но пречупени през саркастично-наркотичната призма на Ървин
            Уелш/ранния Дани Бойл. И ако в някоя вселена това не се класира като
            чудовищен комплимент, аз определено не бих искал да живея в нея.
            Освен това, като изключим един момент в средата, когато Ажа очевидно
            се е опитал да вкара твърде голяма част от романа в твърде малко
            екранно време, жанровият коктейл ми допадна наистина много. Лентата
            носи една адски приятна горчиво-весела атмосфера, а и както отбелязах
            по-горе, под разнородните пластове, историята е стегната и добре
            разказана. Въпросната проследява неволите на преждеспоменатия Иг
            Периш, който в една мрачна утрин се събужда със зверски махмурлук
            и чифт демонични рога на челото. Скоро научаваме, че рогата всъщност
            са най-малкият му проблем, защото младежът е основен заподозрян в
            бруталното изнасилване и убийство на дългогодишната си приятелка,
            в която е бил безпаметно влюбен. Търсещите поредната кървава сензация
            медии и озверелите му съграждани определено са прави за едно - Иг
            наистина притежава всички данни, за да бъде безмилостен убиец, просто
            защото в този момент би дал всичко, за да открие копеленцето, отнело
            му най-скъпия човек на света, и да го разкъса с голи ръце. Мистериозните
            рога сякаш са физическото проявление на тази дива ярост, но всъщност
            се оказват нещо много повече - демоничен (или божествен?) инструмент,
            позволяващ на Периш да извади на показ най-лошото в хората край него
            и дори директно да надникне в мислите им, за да види най-мръсните
            им и мрачни тайни. Инструмент, който той планира да използва, за
            да открие убиеца.]]>
    </preview>
    <stickers>
        <sticker lib="lorc"
        		 subtype="originals">diablo-skull</sticker>
        <sticker lib="lorc"
        		 subtype="originals">snake</sticker>
    </stickers>
    <layouts>
        <layout type="text" subtype="text"
                tag="horns" order="0">
            <left>
                <url type="movies" object="movie"
                     valign="top">horns</url>
            </left>
            <center>
                <![CDATA[<p><strong>Horns</strong> получи безкрайно противоречиви
                    отзиви, в което реално няма нищо странно. Дори да оставим
                    настрана потенциалната сянка на един по-добър литературен
                    оригинал, съпътстваща солиден процент от екранизациите (казвам
                    го с уговорката, че така и не съм чел едноименния роман на
                    <em>Джоузеф Хилстром Кинг</em> a.k.a. <em>Джо Хил</em>),
                    любимата ми френска откачалка <em>Александър Ажа</em> просто
                    жонглира с твърде много жанрове, за да не изпусне юздите
                    в някакъв момент. <strong>Horns</strong> се опитва да напъха
                    в двучасовата си дължина драма, романтика, черна комедия,
                    криминале, фентъзи, религиозна сатира, експлойтейшън и хорър,
                    и в няколко ключови момента буквално можеш да видиш как принципно
                    стегнатата история се гърчи в шизофренични пристъпи, а цели
                    сцени увисват в нищото, останали без цел и посока.</p><blockquote><p>Още
                    по-добрата новина е, че филмът е добър. Не много, но достатъчно.</p></blockquote><p>Уточнявайки
                    всичко това обаче, трябва да подчертая, че <em>Ажа</em> заслужава
                    адмирации заради смелия експеримент, а <em>Даниел Радклиф</em>
                    успява да си проправи път с изненадваща увереност през непрекъснатите
                    смени на настроението. Честно казано всичко, което исках
                    от момъка е да не ми навява мрачни асоциации с неориентирания
                    <em>Хари</em>, но той всъщност прави доста адекватна роля.
                    За съжаление, всички останали фигури върху дъската са абсолютно
                    взаимозаменяеми, а половината роли можехме да ги изиграем
                    аз и <em>Коралски</em> в обедната почивка. Добрата новина
                    в случая обаче е, че фокусът е поставен с такава кристална
                    яснота върху <em>Радклиф</em> и неговия <em>Иг Периш</em>,
                    че всички останали са по-скоро сюжетни двигатели, отколкото
                    пълнокръвни образи.</p><p>Още по-добрата новина е, че филмът
                    е добър. Не много, но достатъчно. <em>Хил</em> видимо е черпил
                    вдъхновение от баща си със страшна сила и в <strong>Horns</strong>
                    има ужасно много <em>Стивън Кинг</em>, като на моменти изпитах
                    натрапчивото усещане, че гледам сцени от <strong>То</strong>
                    и <strong>Тялото</strong> (филмирано като <strong>Stand by
                    Me</strong>, в случай, че си илитерат), но пречупени през
                    саркастично-наркотичната призма на <em>Ървин Уелш</em>/ранния
                    <em>Дани Бойл</em>. И ако в някоя вселена това не се класира
                    като чудовищен комплимент, аз определено не бих искал да
                    живея в нея. Освен това, като изключим един момент в средата,
                    когато <em>Ажа</em> очевидно се е опитал да вкара твърде
                    голяма част от романа в твърде малко екранно време, жанровият
                    коктейл ми допадна наистина много. Лентата носи една адски
                    приятна горчиво-весела атмосфера, а и както отбелязах по-горе,
                    под разнородните пластове, историята е стегната и добре разказана.</p><p>Въпросната
                    проследява неволите на преждеспоменатия <em>Иг Периш</em>,
                    който в една мрачна утрин се събужда със зверски махмурлук
                    и чифт демонични рога на челото. Скоро научаваме, че рогата
                    всъщност са най-малкият му проблем, защото младежът е основен
                    заподозрян в бруталното изнасилване и убийство на дългогодишната
                    си приятелка, в която е бил безпаметно влюбен. Търсещите
                    поредната кървава сензация медии и озверелите му съграждани
                    определено са прави за едно - <em>Иг</em> наистина притежава
                    всички данни, за да бъде безмилостен убиец, просто защото
                    в този момент би дал всичко, за да открие копеленцето, отнело
                    му най-скъпия човек на света, и да го разкъса с голи ръце.
                    Мистериозните рога сякаш са физическото проявление на тази
                    дива ярост, но всъщност се оказват нещо много повече - демоничен
                    (или божествен?) инструмент, позволяващ на <em>Периш</em>
                    да извади на показ най-лошото в хората край него и дори директно
                    да надникне в мислите им, за да види най-мръсните им и мрачни
                    тайни. Инструмент, който той планира да използва, за да открие
                    убиеца.</p>]]>
            </center>
        </layout>
        <layout type="img" subtype="a1"
                tag="horns" 
                order="1">
            <center>
                <img>
                    <tag>horns</tag>
                    <index>01.jpg</index>
                    <pointer>Горе</pointer>
                    <alt>
                        <![CDATA[Любими, казвала ли съм ти, че се влюбих безпаметно
                            в теб, след като те гледах как рапираш в Prost?]]>
                    </alt>
                </img>
                <img>
                    <tag>horns</tag>
                    <index>03.jpg</index>
                    <pointer>Дясно</pointer>
                    <alt>
                        <![CDATA[Размених си магическата пръчка за вила, кола
                            на старо и свястна роля. На далавера съм, к&#39;во?]]>
                    </alt>
                </img>
                <img>
                    <tag>horns</tag>
                    <index>02.jpg</index>
                    <pointer>Ляво</pointer>
                    <alt>
                        <![CDATA[Главният дава актьорски наставления на Даниел
                            Радклиф.]]>
                    </alt>
                </img>
            </center>
        </layout>
        <layout type="text" subtype="text"
                tag="horns" order="2">
            <center>
                <![CDATA[<p>Както и сам виждаш, <strong>Horns</strong> е твърде
                    странен дори и на ниво концепция, най-малкото, защото нито
                    от резюмето по-горе, нито от самия филм ще ти стане напълно
                    ясно дали заглавните рога са метафора, класически фентъзи
                    елемент или и двете. Толкова странен, че възприемането му
                    е в огромна степен въпрос на индивидуално усещане. <em>Ажа</em>
                    се оптива да изсвири филмовата си мелодия върху твърде много
                    струни от арфата на емоциите ти едновременно (в този ред
                    на мисли май трябва да спомена, че музиката в <strong>Horns</strong>
                    e основен двигател на повечето сцени по начин, който сме
                    свикнали да свързваме най-вече с филмите на <em>Снайдър</em>).
                    От това колко от тях ще успее да докосне по правилния начин,
                    зависи дали лично за теб филмът ще се превърне в какофония
                    или в една екстравагантна, но красива мелодия. Подобно на
                    текстовете на <em>Кинг Старши</em>, тук има твърде много
                    неща, които няма да ти подействат особено много, ако не си
                    ги изживял лично в по-голяма или по-малка степен. Пък и трябва
                    да си достатъчно широкоскроен и да подходиш с идеята, че
                    реалният живот не може да се набута в конкретни жанрови рамки,
                    за да приемеш, че - примерно - груба сцена, в която двама
                    полицаи си лапат пишките, не разрушава емоционалния заряд
                    на трогателната любовна история, а дори я прави някак по-истинска,
                    защото отмива обичайната филмова захаросаност. В този ред
                    на мисли, оценката по-долу е отражение на начина, по който
                    според мен масовата публика би възприела <strong>Horns</strong>.
                    Личната ми е малко по-висока.</p>]]>
            </center>
        </layout>
    </layouts>
</article>
