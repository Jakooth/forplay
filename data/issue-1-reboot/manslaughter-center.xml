<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>manslaughter</tag>
                <subtype>info</subtype>
                <info type="music" platform="music" box="music">
                    <bg>Боди Каунт</bg>
                    <en>Body Count</en>
                    <album>Manslaughter</album>
                    <eu>10 Юни 2014</eu>
                    <usa>10 Юни 2014</usa>
                    <country>САЩ</country>
                    <genres>
                        <genre>rapcore</genre>
                    </genres>
                </info>
            </article>
        </left>
        <content>
            <![CDATA[<p>Помниш ли музиката на 90те? Не бе, не говоря за RnB-то
                и бой бандите, с които ни бомбардираха дискотеките и клубовете,
                когато започвахме да водим някакви наченки на „нощен живот“.
                Не става дума и за <em>Васил Найденов</em>, <em>Лили Иванова</em>
                или <em>Сашка Васева</em>, които звучаха от радио-точките, макар
                и те да бяха неизменна част от 90тарския ни роден бит. Иде реч
                за онази хубава, мръсна, все по-набиращата инерция ъндърграунд
                музика, която си намирахме трудно на касетки, която наричахме
                „наша“ и споделяхме помежду си, сякаш е някакво долно немско
                аматьорско порно, при вида на което нашите биха ни наказали или
                лишили от джобни за седмици напред. Онази Музика с главно „М“,
                която започна да меша все още остро популярния (и все още не
                толкова комерсиализиран) рап и все по-натежаващите рок и метъл.
                Банди като <em>Public Enemy</em>, <em> Beastie Boys</em>, <em>HED.PE</em>,
                <em>Biohazard</em>, <em>Bloodhound Gang</em>, <em>Suicidal Tendencies</em>,
                които започнаха да размиват музикалните жанрове и прокараха път
                на така наречения рапкор. </p> <p>Едно име обаче изпъкваше насред
                надигащия се музикален „бунт“ (да не кажа „революция“, че малко
                хомо-сексуално ми иде...) и това бяха бруталния рапър <em>Ice-T</em>
                и неговите <em>Body Count</em>. Банда, която реално е започната
                от двама гимназистив Калифорния и е доста „елементарна“ като
                музика и композиции, но набързо печели сърцата на фенове с първично
                и „ново“ звучене. Прибави към вулгарните и бунтарски лирики елементарните,
                но запомнящи се именно с простотата си китарни рифове, както
                и скандалния сингъл Cop Killer и вече трудно бих повярвал в съществуването
                на човек, израстнал през 90те и имащ поне една идея по-широкоскроени
                музикални вкусове от масите, който да не е чувал името <em> Body
                Count</em>.</p> <p>Бандата никога не е била особено активна,
                особено след първите си три албума, но пък и никога не се е „разпадала“,
                реално. Комерсиални успехи също никога не са жънели, поне не
                и осезаеми такива, но така или иначе се превърнаха в музикален
                феномен и си имат фенове и до днес. А пък геймърите сред тях
                със сигурност изтръпнаха/изтръпнахме чувайки специално записаното
                от бандата парче към <strong>Gears of War 3</strong> след досадно
                дълго затишие. Е, няколко години по-късно <em>Ice-T</em> обяви,
                че усилено се работи по пети студиен албум, който беше доста
                съмнително да се появи след коренните и драматични промени в
                бандата (барабанистът <em>Beastmaster V</em> и китаристът <em>D-Roc</em>
                умират от заболявания, а басистът <em>Mooseman</em> загива при
                улична престрелка). Но ето че лятото на 2014та все пак <strong>Manslaughter</strong>
                става факт.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended" playVideo="video" player="1">
            <tag>body-count</tag>
            <count>main.jpg</count>
            <pointer>Горе</pointer>
            <content>Body Count: Talk Shit, Get Shot (Manslaughter)</content>
            <url tech="youtube">https://www.youtube.com/watch?v=sokdL-0iV9s</url>
        </img>
        <img isImg="img" size="small" isExtended="extended">
            <tag>body-count</tag>
            <count>02.jpg</count>
        </img>
        <img isImg="img" size="large" isExtended="extended" isCaret="caret tracklist">
            <tag>body-count</tag>
            <count>01.jpg</count>
            <content>
                <![CDATA[<ol><li><a target="_blank" href="https://www.youtube.com/watch?v=sokdL-0iV9s"><strong>Talk
                    Shit, Get Shot</strong></a></li> <li>Pray For Death</li>
                    <li><a target="_blank" href="https://www.youtube.com/watch?v=mnmjivkzbcQ"><strong>99
                    Problems BC</strong></a></li> <li>Back To Rehab</li> <li>Manslaughter</li>
                    <li>Get A Job</li> <li><a target="_blank" href="https://www.youtube.com/watch?v=fqIp3i1ZBzI"><strong>Institutionalized
                    2014</strong></a></li> <li><a target="_blank" href="https://www.youtube.com/watch?v=cQ3EbHgZZ2M"><strong>Pop
                    Bubble (feat. Jamey Jasta)</strong></a></li> <li>Enter The
                    Dark Side</li> <li><a target="_blank" href="https://www.youtube.com/watch?v=A_GevN7Km74"><strong>Bitch
                    In The Pit</strong></a></li> <li>Black Voodoo Sex</li> <li>Wanna
                    Be A Gangsta</li> <li>I Will Always Love You</li> <li>99
                    Problems BC - Rock mix</li></ol>]]>
            </content>
        </img>
    </layout>
    <layout type="read-set">
        <content>
            <![CDATA[<p>Ще ти го кажа без да увъртам – <strong>Manslaughter</strong>
                е почти всичко което човек може да очаква от името <em>Body Count</em>.
                Простичката, но catchy музика. Елементарната, но радваща с простотата
                си структура на парчетата. Позьорски-вулгарните и клиширани,
                но винаги изпяти искрено и напипващи точните настроения лирики.
                Като продукция <strong>Manslaughter</strong> е чудесен албумпо
                няколко причини: записан е и е монтиран много професионално;
                балансира добре между сериозното (<em>Enter the Dark Side</em>,
                <em>I will always love you</em>) и забавното (<em>Bitch in the
                pit</em>, <em>Black voodoo sex</em>); има два-три чудесни кавъра
                (жестокия <em>Institutionalized</em>на <em>Suicidal Tendencies</em>и
                класиката <em>99 problems</em>); гост-вокалите са много на място
                (като <em>Джейми Джаста</em> – фронтмен на една от най-добрите
                модерни хардкор/метълкор банди <em>Hatebreed</em>); албумът е
                олдскуул до мозъка на костите си.</p> <p>Всъщност именно последния
                плюс може да мине и за единствен минус на <strong>Manslaughter</strong>
                – на моменти парчетата просто не звучат като нещо, което очакваш
                да чуеш през 2014. Да, хубаво е да те удрят носталгията и меланхолията
                по по-простичките времена, но в един момент ти идват в повече
                едни и същи изтъркани послания, лирики и ритми. Това, разбира
                се, става чак след няколко прослушвания на албума и се усеща
                само в отделни парчета, като <em>Back to Rehab</em> и <em>Get
                a Job,</em> примерно, които наистина бих нарекъл твърде елементарни
                и изчистени от какъвто и да е музикален прогрес спрямо средата
                на 90те. </p> <p>Това, разбира се, е съвсем дребен кахър, тъй
                като едва ли някой е очаквал 12 минутни парчета с акапелно пеене
                и солата на <em>Зак Уайлд</em> точно от <em>Body Count</em>.
                Истината е, че чичко <em>Ice-T</em> все още го може и това е
                най важното. Той не оставя никакво съмнение в това с кретенските
                текстове на <em>Institutionalized 2014</em>, <em>Bitch in the
                Pit</em> и <em>Black Voodoo Sex</em>, агресията на <em>Pop Bubble</em>
                и <em>Pray for Death</em>, както и неебателността на <em>99 Problems</em>
                и <em>Talk Shit, Get Shot</em>. Албумът е едно брутално, бързо
                и адреналиново влакче, прекарващо те през безгрижните и по-простички
                времена, когато все още не бяхме чували за Пирамидата на Маслоу
                и приоритетите на младежките ни мозъци се изчерпваха именно с
                нещата за които се пее в <strong>Manslaughter</strong> – мацки,
                пиене, ебане, бой,гангстери, уличен живот, позьорщина и всички
                онези позабравени и останали в миналото ни (да бе, кого заблуждавам...)
                ценности. В текстовете също така се прокрадват не една и две
                геймърски препратки, което със сигурност носи бонус точки наалбума.</p>]]>
        </content>
    </layout>
</layouts>
