<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>annabelle</tag>
                <subtype>info</subtype>
                <info type="movie" platform="movie" box="movie">
                    <bg>Анабел</bg>
                    <en>Annabelle</en>
                    <actors>
                        <actor>Анабел Уолис</actor>
                        <actor>Уард Хортън</actor>
                        <actor>Тони Амендола</actor>
                        <actor>Алфи Уудард</actor>
                    </actors>
                    <directors>
                        <director>Джон Лионети</director>
                    </directors>
                    <writers>
                        <writer>Гари Дауберман</writer>
                    </writers>
                    <camera>
                        <cameraman>Джеймс Книст</cameraman>
                    </camera>
                    <music>
                        <musician>Джоузеф Бишара</musician>
                    </music>
                    <eu>03 Октомври 2014</eu>
                    <usa>03 Октомври 2014</usa>
                    <genres>
                        <genre>ужаси</genre>
                        <genre>трилър</genre>
                    </genres>
                    <time>98</time>
                    <similar>
                        <tag>The Conjuring</tag>
                        <tag>Insidious</tag>
                        <tag>Insidious Chapter 2</tag>
                        <tag>Mama</tag>
                    </similar>
                </info>
            </article>
        </left>
        <content>
            <![CDATA[<p>За никого от познатите ми не е тайна, че филмите на ужасите
                са ми слабост. Но от онзи тип, който американците наричат „гилти
                плежър“. Защото хорърите трудно могат да бъдат приети за сериозно
                кино и твърде малко заглавия попадащи в жанра оставят трайна
                следа в Седмото изкуство и неговата „алея на славата“. По-скоро
                ужасите винаги са били един по-неебателен, затворен и предимно
                евтин жанр, поне в по-голямата си част, така че когато аз отивам
                на поредния новоизлюпен хорър в никакъв случай не влизам в салона
                с нагласата, че ще гледам <strong>Сиянието</strong> или <strong>Заклинателят</strong>,
                а по-скоро се надявам на сравнително ентъртейнващи час и половина,
                които леко да ме стреснат, да изпишат перверзна усмивка на лицето
                ми и, противно на всякаква логика - да ме накарат да се посмея
                от сърце с компанията.</p><q>Буквално от километри се забелязва
                огромния контраст между човек, дарил ни с филми като SAW и Dead
                Sentence и негов колега, режисирал... Mortal Kombat:Annihilation
                и The Butterfly Effect 2.</q><p><em>Джеймс Ван</em>, който завинаги
                остави белег в кино-индустрията с гениалния си и пожънал невероятен
                фенски и бокс-офисен успех дебют <strong>SAW</strong> (който
                само с половин уста бих класирал като „филм на ужасите“) е един
                от по-активните в последно време хорър дейци. Със своите <strong>Dead
                Silence</strong>, <strong>Insidious</strong>, <strong>The Conjuring</strong>
                и <strong>Insidious Chapter </strong><strong>2</strong> малайзийското
                събитие показа как със жълти стотинки се правят големите пачки
                в този според мнозина <em>умиращ</em> жанр и макар да започна
                вече да гази в едно своеобразно блато с последните си два филма,
                спокойно може да се каже, че е създал свой собствен под-жанр
                в този труден за „впечатляване“ на зрителя раздел на киното.
                Става дума основно за вселените на <strong>Insidious</strong>
                и <strong>The Conjuring</strong>, в която е ситуирано и тук разглеждането
                заглавие <strong>Анабел</strong>.</p> <p>За съжаление, на режсиорския
                стол тук не седи <em>Ван</em> и това си личи. Буквално от километри
                се забелязва огромния контраст между човек, дарил ни с филми
                като <strong>SAW</strong> и <strong>Dead Sentence</strong> и
                негов колега, режисирал... <strong>Mortal Kombat:Annihilation</strong>
                и <strong>The Butterfly Effect 2</strong>. <strong>Анабел</strong>
                е по-скоро spin-off на <strong>The Conjuring</strong> вселената,
                отколкото неин прикуъл, въпреки че реално случващото се предхожда
                събитията от лентата с <em>Патрик Уилсън</em> и <em>Вера Фармига</em>.
                Историята се завъртя около куклата, появила се за момент във
                въпросния филм (нещо като появата на ейлиънската глава в <strong>Predator
                2</strong>, ама не чак толкова култово...) и как тя придобива
                „демоничните“ си сили. Сценарно филмът е тоталното клише за жанра
                от началото до самия край – младо семейство, постоянно отсъстващ
                баща, видения, призраци, демони, ел. уреди включващи се на произволен
                принцип, скърцащи врати и столове, дърт свещенник, мъдра афро-американска
                лелка... абе сякаш е правен по някаква матрица на хорър-киното,
                ама от тия най-скучните.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>annabelle</tag>
            <count>01.jpg</count>
        </img>
        <img isImg="img" size="small" isExtended="extended">
            <tag>annabelle</tag>
            <count>02.jpg</count>
        </img>
        <img isImg="img" size="large" isExtended="extended">
            <tag>annabelle</tag>
            <count>03.jpg</count>
        </img>
    </layout>
    <layout type="read-set">
        <content>
            <![CDATA[<p>И въпреки тотално клиширания сюжет, най-големия плюс
                на <strong>Анабел</strong> е, че поне откъм аудио-визуална част
                го докарва до <strong>Insidious</strong> и <strong>The Conjuring</strong>
                атмосферата, която поне за мен е най-силния плюс на вселените,
                създадени от <em>Ван</em>. Операторската работа отново е на ниво,
                като употребата на широкоъгълни обективи и шантави места за заснемане
                на кадрите си е като запазена марка за този тип филми и за щастие
                е налична и в <strong>Анабел</strong>. Самата кукла и помещенията,
                където се развива действието са доволно крийпи и макар филмът
                основно да разчита на така наречените jump scare моменти, които
                са най-евтиния прийом на хорър киното, нещата що-годе работят,
                въпреки очеизбождащата липса на парички. Също е важно да спомена
                няколко по-сполучливи сцени, като тичащото към вратата момиченце
                и трансформацията му, асансьора и мазето, както и рисунките на
                децата в блока. Това са моментите които <em>работят</em> и заради
                които обичам подобни филми. Музиката отново е дело на <em>Джоузеф
                Бишара</em>, който е работил с <em>Ван</em> и по другите му творби
                и за пореден път е на прилично ниво.</p><q>Истината е, че вече
                се усеща едно досадно зацикляне и тъпчене на едно място, но оригиналност
                в този жанр и без друго е трудна, което е тъжно.</q><p>За съжаление
                концентрацията на споменатите хубави моменти не е достатъчна,
                ама хич. А и в <strong>Insidious</strong> поне имаше и лека оригиналност
                при jump scare елемента, а и сюжета беше малко по-разчупен, докато
                тук всичко е сигнализирано секунди преди да се случи, което убива
                ефекта. Да не говорим за тотално непремерения ритъм на филма
                – началото както винаги е бавно и „въвеждащо“, но средата на
                <strong>Анабел</strong> е толкова престъпно приспивна, че чак
                не усещаш кога идва и кога приключва финалното „изригване“. Което
                също не е съвсем на ниво, но това е отделна тема...</p> <p><strong>Анабел</strong>
                е поредния хорър от „<em>Ван</em>“ вълната, който вече си е избил
                десеторно скромния бюджет (че и в американския бокс-офис се намеси
                сериозно) така че със сигурност можем да очакваме още филми по
                темата, да не говорим че такива вече са и обявени. Истината е,
                че вече се усеща едно досадно зацикляне и тъпчене на едно място,
                но оригиналност в този жанр и без друго е трудна, което е тъжно.
                Така че можем единствено да се надяваме филмите на <em>Джеймс</em>
                поне да държат ниво и да ни изненада приятно с <strong>Insidious:
                Chapter 3</strong>. Конкретно <strong>Анабел</strong> е сред
                по-приятните представители на жанра в последно време и аз лично
                се забавлявах с него. И както съм казвал неведнъж – нямам нищо
                против всяка година да излизат по един-два подобни филма. Този
                модел изчерпване няма...</p>]]>
        </content>
    </layout>
</layouts>
