<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>guardians-of-the-galaxy</tag>
                <subtype>info</subtype>
                <info type="movie" platform="movie" box="movie">
                    <bg>Пазители на Галактиката</bg>
                    <en>Guardians of the Galaxy</en>
                    <actors>
                        <actor>Крис Прат</actor>
                        <actor>Дейв Батиста</actor>
                        <actor>Зоуи Салдана</actor>
                        <actor>Брадли Куупър</actor>
                        <actor>Вин Дизел</actor>
                        <actor>Джимон Хонсу</actor>
                        <actor>Майкъл Рукър</actor>
                        <actor>Глен Клоуз</actor>
                        <actor>Бенисио Дел Торо</actor>
                        <actor>Лий Пейс</actor>
                        <actor>Джон С. Райли</actor>
                    </actors>
                    <directors>
                        <director>Джеймс Гън</director>
                    </directors>
                    <writers>
                        <writer>Джеймс Гън</writer>
                        <writer>Крис Маккой</writer>
                        <writer>Никол Пърлман</writer>
                    </writers>
                    <camera>
                        <cameraman>Бен Дейвис</cameraman>
                    </camera>
                    <music>
                        <musician>Тайлър Бейтс</musician>
                    </music>
                    <eu>8 Август 2014</eu>
                    <usa>1 Август 2014</usa>
                    <genres>
                        <genre>приключенски</genre>
                        <genre>фантастика</genre>
                    </genres>
                    <time>121</time>
                    <similar>
                        <tag>Star Wars: Episode 4</tag>
                        <tag>Star Wars: Episode 5</tag>
                        <tag>Star Wars: Episode 6</tag>
                        <tag>Raiders of the Lost Ark</tag>
                        <tag>Indiana Jones and the Last Crusade</tag>
                        <tag>Indiana Jones and the Temple of Doom</tag>
                    </similar>
                </info>
            </article>
        </left>
        <content>
            <![CDATA[<p><strong>Пазители на Галактиката</strong> е филмът на
                изминалото вече лято. Успехът му се дължи не на някаква случайност,
                а е по-скоро резултат на огромните (и целенасочени) усилия на
                Marvel през последните години. Филмите на компанията, макар и
                правещи от време на време по някоя крачка встрани, бележат сериозен
                прогрес и стабилни боксофис постъпления, превръщайки се в марка.
                До степен, в която повечето хора знаят какво какво да очакват,
                отивайки на &bdquo;Марвъл филм&ldquo;. В този смисъл големият
                риск, поет с кастването на неуправляемия Робърт Дауни Дж. в ролята
                на Тони Старк през 2008 г. даде своя най-странен и неочакван,
                но повече от чудесен резултат чак сега.</p><q>Помниш ли с какъв
                възторг си гледал Индиана Джоунс и първата трилогия на Междузвездни
                войни?</q> <p>Защото можеш да си сигурен, че надали щяхме да
                видим приключенията на Куил, Гамора, Дракс, Груут (!) и Рокет,
                ако студиото не бе набрало от една страна необходимото самочувствие
                да предложат този филм, а от друга &ndash; публиката не бе готова
                да го подкрепи с вниманието си, без да се усъмни в един потенциален
                провал.</p> <p>Филмът започва с историята на малкия Питър Куил,
                който очаква да види майка си, умираща от рак в болнична стая.
                Буквално минути след тягостната сцена, обаче, ще забравиш какво
                означава да не се усмихваш идиотски и по детински на това, което
                ти поднася Джеймс Гън. Защото <strong>Пазителите</strong> успяват
                да наблъскат, ако и самоцелно на места, толкова хумор, попкултурни
                препратки и намигания към периода 70-90-те години на ХХ век,
                че трябва да си израснал под скала някъде много далеч, за да
                не те погъделичкат приятно. Освен свежия хумор, филмът се развива
                в &bdquo;космоса&ldquo;, което, слава богу, означава, че няма
                да видиш как Земята бива спасена за n-ти път. Вместо това ще
                посетиш планети, минни колонии и космически станции, всички пресъздадени
                безкомпромисно в IMAX 3D.</p> <p>Признавам си, не съм чел нищо
                от комикса, върху който е базиран филмът. Нещо повече, преди
                да прочета, че Марвъл ще го правят, никога не бях чувал за странната
                сбирщина от индивиди, които по някаква галактическа случайност
                стават пазители на същата тази галактика. Още на ниво трейлър,
                обаче, вече им бях фен. Налице са космическият крадец Куил, познат
                (най-вече на себе си) като &ldquo;Star-Lord&rdquo;, приемащият
                всяка дума буквално Дракс (най-сетне роля, която да отива на
                Дейв Батиста), оперираната от чувство за хумор Гамора (в ролята
                Зоуи Салдана, но вече зелена, а не синя), Рокет &ndash; смъртоносният
                енот и Груут, който определено е <em>Груут</em>. Разбира се,
                никой от петимата не се разбира особено добре с другите, което
                е предпоставка за богата порция лафове и заяждания в екипа. Добавяме
                прецакани от Куил крадци на артефакти, застрашаващ цели планети
                мистериозен предмет и маниак, който го търси, за да го използва
                и налице е клиширана, но поднесена изключително свежо фабула
                със запомнящи се образи.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>guardians-of-the-galaxy</tag>
            <count>05.jpg</count>
            <pointer>Горе</pointer>
            <content>
                <![CDATA[По-добрата космическа гледка.]]>
            </content>
        </img>
        <img isImg="img" size="small" isExtended="extended">
            <tag>guardians-of-the-galaxy</tag>
            <count>07.jpg</count>
            <pointer>Дясно</pointer>
            <content>
                <![CDATA[Мога да обясня за крака – купил съм го за Божинов!]]>
            </content>
        </img>
        <img isImg="img" size="large" isExtended="extended">
            <tag>guardians-of-the-galaxy</tag>
            <count>06.jpg</count>
            <pointer>Ляво</pointer>
            <content>
                <![CDATA[Тия вЕрно ли са платили да ни гледат?!]]>
            </content>
        </img>
    </layout>
    <layout type="read-set">
        <content>
            <![CDATA[<p>Всъщност единствените минуси, които мога да отчета във
                филма са два &ndash; единият е идеята зад &bdquo;мрежата&ldquo;
                във финалната част &ndash; доста нелепо седеше, заедно с клаустрофобичните
                на моменти и не много надъхващи екшън сцени. Вторият минус е
                главният &bdquo;лош&ldquo;, който беше безличен и скучен. Ясна
                бе идеята, че не Ронан е основната опасност, но през цялото време
                заплахата сякаш липсваше и образът му стоеше кухо, нещо, което
                ме подразни, макар и не фатално.</p> <p>Сигурно забелязваш колко
                общо говоря за филма, но го правя нарочно &ndash; защото в него
                няма страхотна фабула, която да коментирам, невиждани сцени и
                актьорска игра (дори Питър Куил си прилича на Анди от Parks and
                Recreation, просто на стероиди), няма и кой знае какви изненади,
                които да те шокират. В него, обаче, има чувство, което бе изгубено
                сред високобюджетните ленти в последните години, има усещането
                за &bdquo;ние не се взимаме насериозно, но ще ти покажем, че
                и така можем да те забавляваме страхотно&ldquo;, има го и приключението...</p>
                <p>... за финал искам да те попитам помниш ли с какъв възторг
                си гледал Индиана Джоунс и първата трилогия на Междузвездни войни?
                Помниш ли как Харисън Форд казва на Лея &ldquo;I know&rdquo;
                и как придърпва блондинката с камшика в края на Храма на обречените?
                Как Йода тренира Люк и как в палат насред джунглата се сервира
                замразен маймунски мозък за десерт? Как Вейдър души със Силата
                и как Инди взима автограф от Хитлер? Помниш ли усещането за приключение,
                което носеха тези филми? Как ти - като зрител - си откривал странни
                места и нови опасности едновременно с героите на екрана? Как
                въпреки надвисналата заплаха, въпреки напрегнатите моменти, най-важно
                е усещането за приключение и то присъства във всеки един кадър,
                под повърхността, но се чувства достатъчно силно, за да знаеш,
                <em>знаеш</em>, че &bdquo;нашите&ldquo; ще се справят и ще има
                още и още? Е, <strong>Пазителите</strong> са такъв филм и аз
                мога само да поздравя Марвъл и Гън за смелостта им го извадят
                толкова едър през 2014 г. Защото <strong>Пазителите на Галактиката</strong>
                са много повече наследници на споменатите вече Междузвездни войни,
                Индиана Джоунс и т.н. отколкото бледите им продължения от последните
                15 г.</p> <p>Чакам си втората част, омешването на <strong>Пазителите</strong>
                с <strong>Отмъстителите</strong> и каквото още решат от Марвъл
                с нетърпение, примесено с детински възторг. Или, както би казал
                Груут: &ldquo;<em>I am Groot</em>&ldquo;.</p>]]>
        </content>
    </layout>
</layouts>
