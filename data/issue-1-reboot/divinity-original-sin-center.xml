<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>divinity-original-sin</tag>
                <subtype>info</subtype>
                <info box="win">
                    <bg>Дивинити: Ориджинал Син</bg>
                    <en>Divinity: Original Sin</en>
					<genres>
						<genre>ролева игра</genre>
					</genres>
                    <platform>
                        <tag>Win</tag>
                        <tag>Mac</tag>
                    </platform>
                    <publisher>Ikaron</publisher>
                    <developer>Larian Studios</developer>
                    <eu>30 Юни 2014</eu>
                    <usa>30 Юни 2014</usa>
                    <similar>
                        <tag>Baldur's Gate 1</tag>
                        <tag>Baldur's Gate 2</tag>
                        <tag>Fallout 1</tag>
                        <tag>Fallout 2</tag>
                        <tag>Neverwinter Nights 2</tag>
                        <tag>Beyond Divinity</tag>
                    </similar>
                </info>
            </article>
        </left>
        <content>
            <![CDATA[<p>Така, нека се опитам да привлека вниманието ти. Ако лееш
                горчиви сълзи по времената, когато игрите не бяха интерактивни
                филми, а в ролевите заглавия на <em>BioWare</em> имаше повече
                текст, отколкото Джордж Мартин е изписал в последните десет години,
                честито - <strong>Divinity: Original Sin</strong> е шибаният
                нов <strong>Baldur's Gate</strong>. Ако си модерен геймър, който
                не намира нищо романтично в това, че демиджът на меча му е изписан
                като 1d6+3, а за разучаването на ролевата система е нужно да
                имаш отлични познания по Excel и да си девствен, честито - <strong>Divinity:
                Original Sin</strong> е походовият <strong>Dark Souls</strong>.
                Което може и да ти се стори малко странно сравнение, предвид
                факта, че в играта можеш да си сложиш кофа на главата вместо
                шлем, а при генерирането на персонажа имаш опцията да го екипираш
                с чифт скандално сини боксерки на звездички, но ще стигнем и
                до там. За всички останали - честито - <strong>Divinity: Original
                Sin</strong> е първата игра, която успява да се доближи като
                усещане до класическа пен-енд-пейпър ролева сесия или иначе казано
                - до най-забавното групово забавление, изобретено от човечеството,
                след оргиите и надпиването с текила.</p><q>Може да ти прозвучи
                странно, но един от най-забавните аспекти на Original Sin се
                крие именно в десетките начини, по които човекът, с когото играеш,
                може да преебе ситуацията.</q><p>Всеки, който ме познава, би
                следвало да е наясно, че вероятността да инвестирам пари и време
                в <em>олдскуул-хардкор-писи-търн-бейзд-правено-с-пет-лева-или-колкото-там-събраха-от-кикстартъра-RPG</em>
                клони към келвиновата нула, просто защото смятам, че подобни
                игри трябваше да си останат в деветдесетте, също като Киану Рийвс,
                ама уви. Друга отличителна черта на геймърската ми личност, с
                която съм надул главата на всеки, имал някакъв досег с мен или
                поне с писанията ми обаче е, че класирам кооперативния гейминг
                като върхова форма на забавление, някъде между боба, леба и онова
                другото. В резултат, когато няколко различни източника, на които
                се доверявам, ми стовариха информацията, че <srong>Original Sin</srong>
                предлага някакъв бая як ко-оп, въздъхнах и реших да видя за какво
                иде реч. Дори и само, за да опровергая няколкото различни източника,
                защото последният ми опит да играя в компания натежало от стори,
                безкрайни правила и тактически битки RPG в лицето на <strong>Neverwinter
                Nights 2</strong>, беше с две идеи по-незабавен от натравяне
                с миди.</p><p>И проклет да съм, ако не открих едно от GOTY-тата
                си в една крайно неочаквана жанрова ниша. Отрочето на <em>Larian</em>
                улучва по удивително прецизен начин пресечната точка между класическото
                и модерното и притежава такъв зверски магнетизъм, че чак е страшно.</p>]]>
        </content>
    </layout>
    <layout type="img-set" subtype="1b r1610">
        <img isImg="img" size="large" isExtended="extended">
            <tag>divinity-original-sin</tag>
            <count>03.jpg</count>
            <pointer>Ляво</pointer>
            <content>
                <![CDATA[My world is fire and blood, дето вика бате Макс Лудия.]]>
            </content>
        </img>
        <img isImg="img" size="medium" isExtended="extended">
            <tag>divinity-original-sin</tag>
            <count>01.jpg</count>
            <pointer>Долу</pointer>
            <content>
                <![CDATA[Помагаме на Никол Станкулова да познае в прогнозата
                    си за гръмотевична буря.]]>
            </content>
        </img>
        <img isImg="img" size="small" isExtended="extended">
            <tag>divinity-original-sin</tag>
            <count>02.jpg</count>
            <pointer>Дясно</pointer>
            <content>
                <![CDATA[Да, голям ми е. Мечът - и той.]]>
            </content>
        </img>
    </layout>
    <layout type="read-set">
        <left>
            <article>
				<count>tomb.jpg</count>
				<subtype>q</subtype>
                <author>Надгробен Камък</author>
                <title>Here lies master Ragequins second apprentice. Killed by
                    dying.</title>
            </article>
        </left>
        <right>
            <article imgLayout="small">
                <tag>divinity-original-sin</tag>
                <count>09-320.jpg</count>
                <subtype>aside</subtype>
                <title>
                    <![CDATA[Наръчник на младия ковач]]>
                </title>
                <symbols>0</symbols>
                <content>
                    <![CDATA[<p>Един безплатен съвет (освен ако не държиш да
                        ме почерпиш) - не губи безценни точки, които да инвестираш
                        в Crafting и Blacksmithing. В мига, когато отключиш Hall
                        of Heroes си вземи някой евтин наемник, вдигни съответните
                        скилове и го използвай, за да ти прави разни неща и да
                        ти точи оръжията. За последното, логично, ти трябва точилен
                        камък, какъвто е наличен още в първия град, а буустът
                        в демиджа, дори и с Blacksmithing на 5-6, е забележителен
                        и неустоимо безплатен.</p>]]>
                </content>
            </article>
        </right>
        <content>
            <![CDATA[<p>Нека обаче първо да се върнем няколко изречения назад
                към онова за адекватната симулация на класическо, пен-енд-пейпър
                RPG. Надали е нужно да отбелязвам, че в една кооперативна игра,
                всеки морален избор по-сложен от "ти ще заколиш левите, а аз
                десните", поставя историята пред непреодолимо предизвикателство.
                Ако аз искам да играя като зло, агресивно копеле, а ти ролплейваш
                майка Тереза това е проблем, който от <em>Obsidian</em> бяха
                решили по възможно най-простия (и глупав) начин - водещият играч
                взема решенията, също както би правил, ако играеше сам, а останалите
                си бъркат из наличните дупки и се чудят за чий чеп са си правили
                лоуфул гуд персонажи. Най-големият чар на пен-енд-пейпър играта,
                а именно - сблъсъкът на индивидуалности, на видео гейминг фронта
                просто не работеше. И тук идва първият проблясък на гениалност
                от страна на <em>Larian</em>, които са си задали резонния въпрос
                "как точно се разрешават конфликтите в пен-енд-пейпър сесиите?"
                и са стигнали до още по-резонния отговор - "играчите спорят!".
                Непрекъснато. За всичко. В <strong>Original Sin</strong> всяко
                проблемно решение, инициира диалог между членовете на партито,
                които започват да се омайват, увещават или заплашват чрез добре
                подбран комплект от реплики и ако в крайна сметка не постигнат
                съгласие, спорът се решава по един очарователно селскостопански
                начин - с игра на камък/ножица/хартия. Освен при сюжетните морални
                избори, тези ко-оп диалози съпътстват общо-взето всяка по-кретенска
                ситуация. Другарчето ти е активирало капан и е останало на две
                живот, а ти си го излекувал? Искаш да подчертаеш, че другарчето
                е идиот и няма да стигне далеч, ако не му пазиш гъза? Ами действай
                - тук имаш възможност да го направиш не на живо или в тийм спийка,
                а от името на персонажа си, със свежи реплики, измислени от сценарния
                екип. Същото това другарче не е преценило правилно радиуса и/или
                ефекта на някоя магия и ти е подпалило задника или - по-лошо
                - директно те е извадило от играта за няколко хода. Можеш да
                го напсуваш яростно, можеш и благородно да му простиш факта,
                че е алкохолизиран магьосник, който не може да се прицели като
                хората.</p><q>Геймплейните механики и ролевата система са достатъчно
                прости и интуитивни, за да не ти се налага да прочетеш седем
                тома с D&D правила, преди да си направиш герой, но взаимовръзките
                между отделните компоненти са толкова комплексни, че ще се научиш
                да играеш добре след доста часове.</q><p>Разбира се, цялата тази
                динамика в партито е налична и в соловата игра, а предвид походовата
                същност на битките и факта, че можеш да контролираш всички налични
                хубосници, няма да попаднеш на полу неиграемите ситуации от повечето
                ко-оп заглавия, където изстъпленията на ИИ-то, опитващо се да
                замести човешкия ти партньор, варират от "леле колко си тъп"
                до "restart from last checkpoint". Което обаче, като изключим
                факта, че е доста тъжно да не познаваш поне още един нърд, с
                когото да изиграете една от игрите на годината, преебава в немалка
                степен коефициента на забавност. Просто защото, ако играеш сам,
                в горния пример реално собственоръчно си си подпалил гъза с файърбол
                и трябва собственоръчно да се напсуваш. Новото <strong>Divinity</strong>
                изисква зверска координация, защото - и тук стигаме до първия
                паралел с <em>Dark Souls</em> - шансовете ти за оцеляване са
                свързани основно с правилна преценка на ситуацията и използването
                на околния терен в твоя полза. Да, тук не трябва да реагираш
                за части от секундата, но пък враговете разполагат с набор от
                мръсни номера, за които Орнстийн и Смауг не могат и да мечтаят.
                Трябва да контролираш битката с всички налични средства, съобразявайки
                се с няколко прости правила, продиктувани от законите на физиката.
                Водните повърхности, запознали се от упор с лайтнинг магия водят
                до стънване, отровата експлодира при досег с огън и тъй нататък.
                Враговете имат достатъчно акъл, за да усетят, кога им готвиш
                потенциален капан и няма да влязат в него, така че идеята да
                разлееш масло на пода не е единствено да запалиш някого, а и
                да накарат монстърите да минат от там, където искаш, защото ще
                заобиколят локвата. Когато правиш всичко това сам, логично, ще
                мислиш с няколко хода напред. Когато го правиш с някой друг обаче,
                <em>двамата</em> ще трябва да мислите с няколко хода напред и
                никога не е ясно дали ще мислите за едни и същи ходове. Ако с
                воина си удариш огромен орк, спонтанно ще се озовеш в локва кръв
                и ако не успееш да креснеш "Не!" на партньора си магьосник, който
                делово е засилил светкавица в същата посока, още по спонтанно
                ще се озовеш в <em>електрифицирана</em> локва кръв, стъннат за
                два хода. Може да ти прозвучи странно, но един от най-забавните
                аспекти на <strong>Original Sin</strong> се крие именно в десетките
                начини, по които човекът, с когото играеш, може да преебе ситуацията.
                Просто защото двамата ще се учите заедно от грешките си, ще започнете
                да мислите на една вълна, ще измисляте стратегии, които ще започнат
                да работят, ще се псувате все по-малко и ще газите все повече,
                превръщайки героите си в свръх-хората, каквито са по сюжет (оппа,
                спойлър!).</p>]]>
        </content>
    </layout>
    <layout type="img-set" subtype="2a r1610">
        <img isImg="img" size="large" isExtended="extended">
            <tag>divinity-original-sin</tag>
            <count>06.jpg</count>
            <pointer>Ляво</pointer>
            <content>
                <![CDATA[Аре да не правим панаири на площада, старши, една картинка
                    си взех просто.]]>
            </content>
        </img>
        <img isImg="img" size="medium" isExtended="extended">
            <tag>divinity-original-sin</tag>
            <count>04.jpg</count>
            <pointer>Долу</pointer>
            <content>
                <![CDATA[Ако си бях взел умението за говорене с животни, можеше
                    и да разбера какво иска да сподели Бекончо Грухчев.]]>
            </content>
        </img>
        <img isImg="img" size="small" isExtended="extended">
            <tag>divinity-original-sin</tag>
            <count>05.jpg</count>
            <pointer>Горе</pointer>
            <content>
                <![CDATA[Сипи една ракия, вънка е ебати клинча!]]>
            </content>
        </img>
    </layout>
    <layout type="read-set">
        <right>
            <article imgLayout="small">
                <tag>divinity-original-sin</tag>
                <count>08-320.jpg</count>
                <subtype>aside</subtype>
                <title>
                    <![CDATA[Наръчник на дъртия разбойник]]>
                </title>
                <symbols>0</symbols>
                <content>
                    <![CDATA[<p>И докато сме на вълна съвети - хайде и още един.
                        Кради. Без свян и задръжки. Всичко, което не е заковано
                        и строго наблюдавано трябва моментално да попадне в торбата
                        ти и да бъде продадено. Подобно на <strong>TES</strong>
                        серията и тук търговците имат ограничено количество пари,
                        но инвентарът им се презарежда и допълва с нови неща
                        всеки път, когато качиш ниво. Това важи и за тъй наречената
                        Teller of Secrets, която ще срещнеш по сюжет и чиито
                        безобразно скъпи книжки за допълнителни skill и attribute
                        points трябва да бъдат закупувани винаги, когато имаш
                        тази възможност.</p>]]>
                </content>
            </article>
        </right>
        <left>
            <article>
				<subtype>q</subtype>
				<count>tomb.jpg</count>
                <author>Надгробен Камък</author>
                <title>Here lies Marc Sism. He was full of great ideas that never
                    worked out.</title>
            </article>
        </left>
        <content>
            <![CDATA[<p>С което елегантно достигаме и до историята. Ако си играл
                което и да е <strong>Divinity</strong>, трябва да знаеш какво
                да очакваш от <em>Larian</em> - фентъзи клише, което си прави
                ташак с фентъзи клишетата при всяка възможност. Сериозното върви
                ръка за ръка с несериозното по доста идеен начин и в един момент
                ще изпълняваш заръките на надървен уличен котарак, който иска
                да тресне котката на кмета, а в следващия ще чуеш бруталната
                история на централен, комично луд персонаж, чието лице е било
                делово рязано с нож, докато лежи сред труповете на приятелите
                си и след това е бил погребан жив. В по-голямата си част диалогът
                е много добър и адски остроумен и можем само да съжаляваме, че
                от <em>Larian</em> не са имали парите за пълно озвучаване, защото
                малкото озвучени реплики са попадение в десятката. Двамата централни
                персонажи се подвизават като така наречени Сорс Хънтъри (е, Тери
                Пратчет измисли играта на думи "sourcery" още през 1988-ма, но
                предвид факта, че големият писател със сигурност би оценил кретенската
                стилистика на <strong>Original Sin</strong>, няма да се сърдим
                на белгийците), чиято задача е да намират и унищожават източници
                на нелицензирана магия. С което сценарният екип ме спечели още
                преди да съм стигнал до екрана за правене на герой, защото ми
                е гилти плежър да коля магьосници, много я мразя тая пасмина
                във фентъзи сюжетите. Мисията ви, която полага и началото на
                играта, ви отвежда в привидно китно малко градче, където има
                един високопоставен труп, една разгонена вдовица, която изглежда
                толкова виновна, че очевидно е невинна и всичко това може би
                е, а може би не е свързано с един неприятен култ, за който се
                носят слухове из околността.</p><p>С което стигаме и до втория
                паралел с <strong>Dark Souls</strong>, защото <em>Larian</em>
                делово ти казват - ето ти го света, трябва да направиш това и
                това, оправяй се, след което те оставят да си проправиш път през
                историята както намериш за добре, без ясни маркери на куестовете
                и с нулева идея как да не налетиш на чудовища, които са с пет
                левъла над теб, а ти изпълняваш едновременно функциите на руумсървиз
                и вкусно блюдо, защото си им се сервирал лично. <strong>Original
                Sin</strong> е базиран върху старата като света система с пробите,
                грешките, тактическото отстъпление и огромното удовлетворение,
                когато постигнеш някакъв реален прогрес.</p><p>На практика почти
                всяко предизвикателство може да бъде преодоляно по няколко различни
                начина, в зависимост от това как си развил героите си и колко
                разтегливи са моралните ти принципи. Така например, още в един
                от първите ти куестове, отмъстителен елф иска от теб да прережеш
                грозното гърло на някаква оркка (това ли е женският род за орк?!),
                явяваща се последната представителка на клана, избил семейството
                му. Проблемът е, че въпросната зеленокожа мома понастоящем е
                блага библиотекарка, осиновена от местния кмет. Можеш да я заколиш
                и да се оправяш със законовите последици. Можеш да отидеш при
                капитана на стражата, да му разкажеш за какво иде реч и да поискаш
                елфът да бъде арестуван. Можеш да говориш с кмета, който очаквано
                да побеснее и да ти даде разрешението да видиш сметката на елфа
                без да си имаш каквито и да било неприятности с органите на реда.
                Можеш да заложиш на харизматичността си и да убедиш оркската
                мома да ти даде семейния си амулет и нагло да излъжеш елфа, че
                си свършил работата. Можеш и просто да откраднеш въпросния амулет.
                Ей такива неща.</p><q>Divinity: Original Sin е първата игра,
                която успява да се доближи като усещане до класическа пен-енд-пейпър
                ролева сесия или иначе казано - до най-забавното групово забавление,
                изобретено от човечеството, след оргиите и надпиването с текила.</q><p>Геймплейните
                механики и ролевата система са достатъчно прости и интуитивни,
                за да не ти се налага да прочетеш седем тома с <em>D&D</em> правила,
                преди да си направиш герой, но взаимовръзките между отделните
                компоненти са толкова комплексни, че ще се научиш да играеш добре
                след доста часове, докато почти непрекъснато откриваш нещо ново.</p><p>Крафтингът
                е поредният прекрасно реализиран аспект, ситуиран някъде по средата
                между задължителен (<strong>Bound By Flame</strong>) и препоръчителен
                (<strong>Skyrim</strong>), като многобройните и често очарователно
                кретенски опции ти позволяват да си направиш всичко - от оръжие,
                по-добро от стандартните дропове, до картофено пюре. Трябва да
                те предупредя обаче, че привидно логичната рецепта от играта
                за комбиниране на боен чук и картоф има изненадващо деструктивни
                резултати в средностатистическа кухня.</p><p>Визуално <strong>Original
                Sin</strong> предлага много красота на безобразно ниска хардурна
                цена. Щом моята кочина, която външно донякъде напомня за компютър,
                но нещата вътре са толкова древни, че биха предизвикали сериозна
                възхита в ареолозите, успя да подкара всичко на максимални настройки
                при добър фреймрейт, значи оптимизацията е повече от адекватна.</p><p>Като
                теглим четата, излиза, че новото <strong>Divinity</strong> е
                почти перфектната ролева игра, като "почти"-то се явява следствие
                единствено от неозвучения диалог, който ни връща някоя и друга
                декада назад. Честно, аз други несъвършенства не открих. Прави
                си изводите.</p>]]>
        </content>
    </layout>
</layouts>
