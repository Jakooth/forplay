<?xml version="1.0" encoding="utf-8"?>
<article>
    <site>forplay</site>
    <url>risen-3</url>
    <tags prime="risen-3">
        <tag>risen-3</tag>
    </tags>
    <cover align="25%"
    	   valign="center"
       	   theme=""
           subtheme="lighten"
           tag="risen-3">51.jpg</cover>
    <main>
        <wide tag="risen-3">51.jpg</wide>
        <shot tag="risen-3">48.jpg</shot>
        <caret tag="risen-3-main">caret.png</caret>
    </main>
    <type bg="игри">games</type>
    <subtype bg="ревю">review</subtype>
    <title>
        <![CDATA[Risen 3: Titan Lords]]>
    </title>
    <subtitle>
        <![CDATA[Come back to me, it&#39;s almost easy...]]>
    </subtitle>
    <authors>
        <author>Snake</author>
    </authors>
    <date>Fri Sep 19 2014 02:45:00 GMT+0300 (FLE Daylight Time)</date>
    <priority>review</priority>
    <issue>issue-1-reboot</issue>
    <hype>6</hype>
    <better tag="two-worlds-2">Two Worlds 2</better>
    <worse tag="gothic-2">Gothic 2</worse>
    <equal tag=""></equal>
    <versionTested>360</versionTested>
    <preview>
        <![CDATA[Всеки си има някое и друго срамно признание, включващо в общия
            случай солидни количества алкохол и някоя несръчна, но особено ентусиазирана
            наднормена колежка с лице, напомнящо за най-лошите проявления на
            керъктър генератора в TES: Oblivion. Е, моето срамно признание не
            е толкова пикантно, но същината на този текст ме принуждава да го
            споделя публично: аз, Александър Snake Бакалов, пословично критичен
            индивид, способен да открие неща, за които да мрънка, дори във всепризнатите
            игрални класики, съм влюбен в отчайващия Risen 2: Dark Waters. Безпаметно.
            От цялото си сърце. Да, говоря за същата онази игра, която дори най-големите
            почитатели на Piranha Bites и пиратските истории определят в най-добрия
            случай като приемлива. Нещата, които издават стъписваща техническа
            и дизайнерска неграмотност в Risen 2 са повече от очевидни, но честно
            казано и до ден днешен не мога да си обясня до край хейта, който
            се изля върху тази игра и наследника й, за който ще си говорим тук,
            особено в контекста на всенародната любов сипеща се върху един твърде
            сходен продукт - The Witcher. На практика ситуацията при приключенията
            на бат&#39; Гералт е плашещо идентична - нестандартен и мрачен фентъзи
            сетинг, в който всички псуват като подпийнали сърби, отличен диалог,
            колоритни и интересни персонажи, бойна система, изпълзяла от деветия
            кръг на Ада и цялостен продукт, който е почти неиграем до появата
            на поне един-два патча. Явно фентъзи феновете просто се вкисват,
            когато им вземеш двуръчните мечове и файърболите и ги замениш с мускет
            и умението да си дресираш папагали... Така или иначе за мен Risen
            2 си остава една от най-добрите пиратски истории, на които съм попадал,
            независимо от медията, а изтъканият от цинизъм и залагащ на магнетичен
            контраст между визия на брадясало, еднооко деграде и глас на софистициран
            британски аристократ Безименен герой се класира като един от най-забележителните
            игрални персонажи на всички времена в личната ми класация. В резултат
            леко се вкиснах, докато наблюдавах рекламната кампания на Risen 3,
            базирана изцяло върху обещанието за завръщане към корените, която
            беше напълно логична, предвид факта, че Dark Waters продаде общо
            седем бройки в световен мащаб, три от които - на цена от под 10 евро,
            но аз си исках още от същото. Както ни учи практиката за рекламните
            кампании, инициирани от Deep Silver в последно време обаче, на последните
            не е особено добре да се вярва (би трябвало и сам да си стигнал до
            този извод, ако си дал пари за Sacred 3 в очакване на оупън уърлд
            хак-енд-слаш в традициите на поредицата), така че феновете най-вероятно
            са се почувствали доста глупаво, когато Titan Lords ги е зашлевил
            с откриващата си морска битка и им е представил новия централен герой
            - дразгав пиратски капитан. Отдалечаването от Gothic франчайза продължава
            със страшна сила (въпреки че, ако внимаваш в диалога, ще забележиш
            няколко препратки, намекващи, че вселените са свързани) и самотното
            коренче, към което се завръща Risen 3 е наличието на офанзивни магии.
            Като добавим към това факта, че този път бойната система, шокиращо
            за всички, работи, макар и да е с две идеи по-аркадна от нужното,
            нещата съвсем не изглеждат зле. Обективно погледнато Titan Lords
            би следвало да е естествената еволюция на франчайза, която на ниво
            концепция се опитва да съчетае най-добрите качества на предишните
            две игри и да ги стовари насред един по-голям и по-разнообразен свят.]]>
    </preview>
    <stickers>
        <sticker lib="lorc"
        		 subtype="originals">minotaur</sticker>
        <sticker lib="lorc"
        		 subtype="originals">broadsword</sticker>
    </stickers>
    <layouts>
        <layout type="text" subtype="text"
                tag="risen-3" order="0">
            <left>
                <url type="games" object="game"
                     valign="top">risen-3</url>
            </left>
            <center>
                <![CDATA[<p>Всеки си има някое и друго срамно признание, включващо
                    в общия случай солидни количества алкохол и някоя несръчна,
                    но особено ентусиазирана наднормена колежка с лице, напомнящо
                    за най-лошите проявления на керъктър генератора в <strong>TES:
                    Oblivion</strong>. Е, моето срамно признание не е толкова
                    пикантно, но същината на този текст ме принуждава да го споделя
                    публично: аз, <em>Александър </em>Snake <em>Бакалов</em>,
                    пословично критичен индивид, способен да открие неща, за
                    които да мрънка, дори във всепризнатите игрални класики,
                    съм влюбен в отчайващия <strong>Risen 2: Dark Waters</strong>.
                    Безпаметно. От цялото си сърце. Да, говоря за същата онази
                    игра, която дори най-големите почитатели на <em>Piranha Bites</em>
                    и пиратските истории определят в най-добрия случай като приемлива.
                    Нещата, които издават стъписваща техническа и дизайнерска
                    неграмотност в <strong>Risen 2</strong> са повече от очевидни,
                    но честно казано и до ден днешен не мога да си обясня до
                    край хейта, който се изля върху тази игра и наследника й,
                    за който ще си говорим тук, особено в контекста на всенародната
                    любов сипеща се върху един твърде сходен продукт - <strong>The
                    Witcher</strong>. На практика ситуацията при приключенията
                    на <em>бат&#39; Гералт</em> е плашещо идентична - нестандартен
                    и мрачен фентъзи сетинг, в който всички псуват като подпийнали
                    сърби, отличен диалог, колоритни и интересни персонажи, бойна
                    система, изпълзяла от деветия кръг на Ада и цялостен продукт,
                    който е почти неиграем до появата на поне един-два патча.
                    Явно фентъзи феновете просто се вкисват, когато им вземеш
                    двуръчните мечове и файърболите и ги замениш с мускет и умението
                    да си дресираш папагали...</p><blockquote><p><strong>Risen
                    3</strong> продължава традицията на франчайза и отново изхожда
                    от презумпцията, че си пределно наясно какво се е случвало
                    до момента и е до такава степен претъпкан с препратки към
                    предишните части, че ако не си играл поне <strong>Dark Waters</strong>
                    ще се почувстваш така, все едно си започнал <strong>Песен
                    за огън и лед</strong> от трета книга, 135-та страница.</p></blockquote><p>Така
                    или иначе за мен <strong>Risen 2</strong> си остава една
                    от най-добрите пиратски истории, на които съм попадал, независимо
                    от медията, а изтъканият от цинизъм и залагащ на магнетичен
                    контраст между визия на брадясало, еднооко деграде и глас
                    на софистициран британски аристократ <em>Безименен герой</em>
                    се класира като един от най-забележителните игрални персонажи
                    на всички времена в личната ми класация. В резултат леко
                    се вкиснах, докато наблюдавах рекламната кампания на <strong>Risen
                    3</strong>, базирана изцяло върху обещанието за завръщане
                    към корените, която беше напълно логична, предвид факта,
                    че <strong>Dark Waters</strong> продаде общо седем бройки
                    в световен мащаб, три от които - на цена от под 10 евро,
                    но аз си исках още от същото. Както ни учи практиката за
                    рекламните кампании, инициирани от <em>Deep Silver</em> в
                    последно време обаче, на последните не е особено добре да
                    се вярва (би трябвало и сам да си стигнал до този извод,
                    ако си дал пари за <strong>Sacred 3</strong> в очакване на
                    оупън уърлд хак-енд-слаш в традициите на поредицата), така
                    че феновете най-вероятно са се почувствали доста глупаво,
                    когато <strong>Titan Lords</strong> ги е зашлевил с откриващата
                    си морска битка и им е представил новия централен герой -
                    дразгав пиратски капитан. Отдалечаването от <strong>Gothic</strong>
                    франчайза продължава със страшна сила (въпреки че, ако внимаваш
                    в диалога, ще забележиш няколко препратки, намекващи, че
                    вселените са свързани) и самотното коренче, към което се
                    завръща <strong>Risen 3</strong> е наличието на офанзивни
                    магии. Като добавим към това факта, че този път бойната система,
                    шокиращо за всички, работи, макар и да е с две идеи по-аркадна
                    от нужното, нещата съвсем не изглеждат зле. Обективно погледнато
                    <strong>Titan Lords</strong> би следвало да е естествената
                    еволюция на франчайза, която на ниво концепция се опитва
                    да съчетае най-добрите качества на предишните две игри и
                    да ги стовари насред един по-голям и по-разнообразен свят.</p>]]>
            </center>
        </layout>
        <layout type="img" subtype="a1"
                tag="risen-3" 
                order="1">
            <center>
                <img>
                    <tag>risen-3</tag>
                    <index>17.jpg</index>
                    <pointer>Горе</pointer>
                    <alt>
                        <![CDATA[Mорална система, свързана с бездушното състояние
                            на героя ти, заради която рискуваш да загубиш човешкото
                            в себе си и да се превърнеш в не-мъртъв миниън, ако
                            правиш злини, общо-взето се свежда до това дали в
                            диалозите ще избираш репликите, включващи "fuck"
                            или учтивите такива.]]>
                    </alt>
                </img>
                <img>
                    <tag>risen-3</tag>
                    <index>28.jpg</index>
                    <pointer>Дясно</pointer>
                    <alt>
                        <![CDATA[Абе, Пати, да не попаднахме в Dark Souls-a?]]>
                    </alt>
                </img>
                <img>
                    <tag>risen-3</tag>
                    <index>07.jpg</index>
                    <pointer>Ляво</pointer>
                    <video>
						<player>93753</player>
                        <tech>youtube</tech>
                        <url>https://youtu.be/rySgkSMU2aw</url>
                    </video>
                    <alt>
                        <![CDATA[Новата история, както отбелязах, ни поставя
                            в ролята на корав пиратски капитан и имаш на разположение
                            3 фракции: магьосници, ловци на демони и вуду пирати.]]>
                    </alt>
                </img>
            </center>
        </layout>
        <layout type="text" subtype="text"
                tag="risen-3" order="2">
            <left>
                <url type="aside" object="caret"
                     valign="top">risen-и-конзолите</url>
            </left>
            <center>
                <![CDATA[<p>Новата история, както отбелязах, ни поставя в ролята
                    на корав пиратски капитан. За разлика от предишните игри
                    на <em>Пираните</em> обаче, този герой не е съвсем безименен,
                    защото от самото начало става ясно, че е син на познатия
                    ни <em>капитан Стийлбиърд</em> и брат на <em>Пати</em>. Тук
                    идва и моментът да отворя една скоба, за да отбележа, че
                    <strong>Risen 3</strong> продължава традицията на франчайза
                    и отново изхожда от презумпцията, че си пределно наясно какво
                    се е случвало до момента и е до такава степен претъпкан с
                    препратки към предишните части, че ако не си играл поне <strong>Dark
                    Waters</strong> ще се почувстваш така, все едно си започнал
                    <strong>Песен за огън и лед</strong> от трета книга, 135-та
                    страница. В резултат, в това ревю ще направя съвършено същото
                    и ще приема, че си запознат с франчайза. Ако не си - запознай
                    се. <strong>Risen</strong> е доказано класна ролева игра
                    в добрите традиции на <strong>Gothic</strong> серията, а
                    след патчовете <strong>Risen 2</strong> вече е почти приемлив
                    на геймплейно ниво и продължава да изглежда зверски добре
                    в своята <em>PC</em> версия. Като добавим и факта, че към
                    днешна дата и двете игри са безбожно евтини, смятам, че нямаш
                    оправдание. Та така - <em>Стийлбиърд Джуниър</em> и сестричката
                    му са се засилили към поредния древен храм, за който удобно
                    подушушната в сексапилното ухо на <em>Пати</em> информация
                    твърди, че е претъпкан с богатства. Това, което информаторът
                    съвсем целенасочено е пропуснал да спомене е, че в същия
                    храм се е появил портал към отвъдното, така че един неравен
                    сблъсък с демонични изчадия по-късно, някакъв скелетоподобен
                    изверг изсмуква душата на героя ти с ентусиазма на <em>Саша
                    Грей</em>. <em>Пати</em> пуска една-две сълзи, погребва те,
                    събира екипажа и отплава в неизвестна посока. Няколко седмици
                    по-късно обаче, вмирисаното ти тяло бива изровено от стария
                    ни познайник <em>Боунс</em>, който - както би следвало да
                    помниш - имаше доста сходен проблем с душа, отделена от тялото,
                    така че запретва гривните си от кокали, тегли ти едно вуду
                    и се заема самоотвержено със задачата да ти помогне да се
                    сдобиеш с кораб и екипаж, да накараш пирата, подмамил те
                    да влезеш в прокълнатия храм да ти танцува по гащи, като
                    кучка (не се ебавам), да си върнеш душата и по възможност
                    да спасиш света, защото междувременно порталите към отвъдното
                    са започнали да никнат като гъби.</p><blockquote><p>Усещането
                    е като да играеш <strong>Silent Hill 2</strong> с BFG - подтискащата
                    атмосфера и драмата на персонажа ти губят всякаква тежест,
                    когато можеш да убиеш бос от Ада с две пръдни и една псувня.</p></blockquote><p>Въпреки,
                    че не разполага с ударните откриващи сцени от предишните
                    игри (респективно - <em>уот да фак се случва, корабокруширах
                    на някакъв остров, където всичко иска да ме изяде?!</em>
                    и <em>уот да фак се случва, всичко гори, един кракен току-що
                    погълна някакъв кораб, а аз съм пиян като кирка?!</em>),
                    <strong>Risen 3</strong> скоро влиза в ритъм и разгръща пред
                    теб очаквания отворен свят, пълен със скришни кътчета за
                    изследване и колоритни NPC-та за интеракция. Атмосферата
                    е убийствена, а когато се върнеш до някои от познатите локации
                    от предишната част и ги видиш застигнати от разрухата на
                    този умиращ, останал без богове свят, когато срещнеш познати
                    персонажи, станали по-отчуждени, по-параноични или дори застигнати
                    от лудостта, ще разбереш повече за войната със зловещите
                    Титани, отколкото всичките епични кътсцени на света биха
                    могли да ти разкажат. И, след като привикнеш с озвучителя
                    на новия герой, който толкова яростно се напъва, за да звучи
                    като бед-ез-чейн-смоукинг-мадафака, че на всяка втора реплика
                    ще се питаш дали бедният човечец няма да се задави и да умре
                    пред микрофона, всичко е на път да си дойде на мястото и
                    да получиш най-добрия <strong>Risen</strong> към днешна дата...
                    когато идва моментът за огромното, всепомитащо, земетръсно
                    <strong><em>НО</em></strong>. Точно така - предното изречение
                    продължава с &quot;но няма да го получиш&quot;. Докато са
                    се опитвали да дадат най-доброто от себе си и дори да предложат
                    някакви направо нереални, предвид досегашната им история,
                    нива на полировка, <em>Piranha Bites</em> са се подхлъзнали
                    толкова лошо върху идеята да направят <strong>Titan Lords</strong>
                    по-достъпен, че при падането буквално са строшили гръбнака
                    на играта. <strong>Risen 3</strong> е <em>абсурдно</em> лесен.
                    Дори и да оставим настрана еретичното наличие на минимап,
                    убиващо в зародиш очарованието на това да се чувстваш изгубен
                    и объркан, докато не си намериш карта, ще установиш, че да
                    умреш в <strong>Titan Lords</strong> е едно адски трудоемко,
                    почти невъзможно начинание. <em>Пираните</em> все още видимо
                    нямат пукната идея как да направят адекватни комбат механики
                    и когато по-горе написах, че бойната система работи, май
                    пропуснах да уточня, че тя работи <em>твърде добре</em>.
                    След десетия час вече имах натрапчивото усещане, че мога
                    да залепя бутона за удар и да отида да пия кафе, а моето
                    дрезгаво геройче ще превърти играта без мое участие. В един
                    момент се изнервих и превключих на максимална трудност -
                    нещо, което май се случва за първи път в геймърската ми практика
                    по причина, различна от гоненето на ачийвмънти и трофеи -
                    но това не промени съвършено шибано нищо. Ескпириънсът и
                    златото буквално се сипят върху теб и някъде към средата
                    на играта установих, че стандартните врагове практически
                    не ми взимат демидж. Усещането е като да играеш <strong>Silent
                    Hill 2</strong> с BFG - подтискащата атмосфера и драмата
                    на персонажа ти губят всякаква тежест, когато можеш да убиеш
                    бос от Ада с две пръдни и една псувня.</p>]]>
            </center>
        </layout>
        <layout type="img" subtype="a3"
                tag="risen-3" 
                order="3">
            <center>
                <img>
                    <tag>risen-3</tag>
                    <index>31.jpg</index>
                    <pointer>Ляво</pointer>
                    <alt>
                        <![CDATA[Феновете най-вероятно са се почувствали доста
                            глупаво, когато Titan Lords ги е зашлевил с откриващата
                            си морска битка и им е представил новия централен
                            герой - дразгав пиратски капитан.]]>
                    </alt>
                </img>
                <img>
                    <tag>risen-3</tag>
                    <index>48.jpg</index>
                    <pointer>Долу</pointer>
                    <alt>
                        <![CDATA[Ех, сестро, защо не сме в сюжет на Джордж Мартин...]]>
                    </alt>
                </img>
                <img>
                    <tag>risen-3</tag>
                    <index>40.jpg</index>
                    <pointer>Горе</pointer>
                    <alt>
                        <![CDATA[Да, магиите са ефектни, динамични, интересни
                            и разчупват доста приятно монотонността на схватките,
                            но просто нямах нужда от тях.]]>
                    </alt>
                </img>
            </center>
        </layout>
        <layout type="text" subtype="text"
                tag="risen-3" order="4">
            <center>
                <![CDATA[<p>Когато стигнах до момента с избора на фракция (имаш
                    на разположение магьосници, ловци на демони и вуду пирати,
                    нейде наоколо трябва да има подробно видео по въпроса), който
                    на практика би следвало да разгърне пред теб пълните възможности
                    на <strong>Risen 3</strong>, защото ти дава достъп до интересен
                    и немалък набор от офанзивни и дефанзивни умения, осъзнах,
                    че нямам съвършено никаква нужда от тези умения. С което
                    достигнах до абсолютния връх на моето фрустриращо елементарно
                    игрално преживяване - спрях се на фракцията, която ми предложи
                    най-приятна козметична промяна във външния вид на <em>Стийлбиърд
                    Джуниър</em>. Няма ташак - присъединих се към магьосниците,
                    защото с посвещаването ти дават яка превръзка за окото с
                    кристалче, която да допълни ефектно пиратския ми вид. Сигурно
                    съм използвал нападателни магии десет пъти на кръст, колкото
                    да ги пробвам, за да знам какво да напиша в ревюто. Да, магиите
                    са ефектни, динамични, интересни и разчупват доста приятно
                    монотонността на схватките, но просто нямах нужда от тях.
                    Предполагам, че ако някак успееш да си осереш кардинално
                    развитието на героя или се засилиш директно по централната
                    сюжетна линия, пренебрегвайки напълно страничните куестове
                    и експлорейшъна, може и да срещнеш известно предизвикателство,
                    но не беше ли точно нуждата да откраднеш всичко, което не
                    е заковано и да изпълниш всеки дребен куест, за да развиеш
                    героя си поне до толкова, че да можеш да убиеш рандъм глиган,
                    основният чар в игрите на <em>Piranha Bites</em>?!</p><p>Има
                    и още неща, върху които критичното ми око се спря в хода
                    на петдесетина часовото ми пътешествие из южните морета:
                    Новата морална система, свързана с бездушното състояние на
                    героя ти, заради която рискуваш да загубиш човешкото в себе
                    си и да се превърнеш в не-мъртъв миниън, ако правиш злини,
                    общо-взето се свежда до това дали в диалозите ще избираш
                    репликите, включващи &quot;fuck&quot; или учтивите такива;
                    Липсата кой знае колко разнообразен луут; Почти пълното отсъствие
                    на кът-сцени, което е доста жалко, предвид факта, че малкото
                    такива в <strong>Dark Waters</strong> бяха изненадващо идейни
                    и добре режисирани; Стъписваща евтиния в някои аспекти, като
                    например липсата на анимация за качване по стълби - тук интерактваш
                    със стълбата, получаваш черен екран и след това вече си горе;
                    Безобразно ръшнат финал, който ще те накара да се запиташ
                    защо <strong>Titan Lord<em>s</em></strong> е в множествено
                    число, при положение че - като изключим камео появите на
                    <em>Урсегор</em> и <em>Мара</em> - в цялата игра срещаш точно
                    един такъв, в последния един час.</p><p>Това обаче са неща,
                    които бих преглътнал без особени усилия заради атмосферата
                    и способността на <em>Piranha Bites</em> да наситят една
                    простичка история с отличен диалог и герои, в които наистина
                    е вложена изненадващо много индивидуалност. Магията за пореден
                    път проработи и аз се привързах съвсем истински към <em>Стийлбиърд
                    Младши</em> и спътниците му и през сериозен процент от времето
                    буквално не можех да се отделя от <strong>Risen 3</strong>.
                    Но... нали помниш онова дебело подчертано <strong><em>НО</em></strong>...
                    <strong>Titan Lords</strong> ме поставя пред гигантска дилема
                    в опита да дам финална оценка, защото за един незапознат
                    с франчайза играч с малко по-кежуъл вкусове, тя може да мине
                    за адекватна ролева игра от европейската школа с много неща
                    за правене. Проблемът е, че както вече отбелязах по-горе,
                    тя не е насочена към незапознати с франчайза кежуъл играчи,
                    а към феновете на серията, защото не проявява смелостта да
                    започне на чисто и продължава една история с петгодишна давност.
                    В крайна сметка новите играчи няма да схванат половината
                    от нещата, които се случват и говорят, пък и надали биха
                    простили характерната недодяланост, вървяща в комплект с
                    нахапаното лого на <em>Пираните</em>. Старите фенове от своя
                    страна ще оглупеят от липсата на предизвикателство. <strong>Risen
                    3: Titan Lords</strong> разполага с перфектните предпоставки
                    да разочарова всички, така че оценката по-долу реално би
                    могла да варира между 2 и 8 в зависимост от това как ти ще
                    усетиш нещата. Личният ми коефициент на забавност гравитираше
                    около шестицата, ама не ми се предоверявай особено. В крайна
                    сметка аз съм безпаметно влюбен в <strong>Risen 2</strong>,
                    нали помниш?</p>]]>
            </center>
        </layout>
    </layouts>
</article>
