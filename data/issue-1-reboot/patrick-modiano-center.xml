<?xml version="1.0" encoding="utf-8"?>
<layouts>
    <layout type="read-set">
        <content>
            <![CDATA[<p>&ndash; Къде бяхте, когато научихте, че сте спечелили?</p>
                <p>&ndash; Вървях по улицата.</p> <p>&ndash; И какво направихте?</p>
                <p>&ndash; Продължих да вървя.</p> <p>Така френският писател
                <em>Патрик Модиано</em>, носител на тазгодишната Нобелова награда
                за литература, отговаря на журналистически въпрос. Победата му
                в надпреварата за Нобела изненада мнозина, при положение, че
                до последно <em>Харуки Мураками</em> водеше в залозите кой ще
                грабне наградата.</p> <p>Разрових се в <em>Google</em>, за да
                науча повече за писателя. С изненадата установих, че е доста
                продуктивен - издава книга на всеки две години. Сътворил е 29
                книги и няколко пиеси, тоест пише от доста време. Романите му
                продават по над 100 000 копия, но по-малко от половината са преведени
                на английски, 5 на български.</p> <p>Оказва се, че писателят
                не е много познат извън Франция. Акцентът в английските и американските
                медии е именно на този факт. На своя територия обаче <em>Модиано</em>
                е наричан <em>най-френският от френските автори</em>.</p>]]>
        </content>
    </layout>
    <layout type="img-set" subtype="4c bottom center">
        <img isImg="img" size="large" isCaret="caret">
            <tag>patrick-modiano</tag>
            <count>02.jpg</count>
            <content>
                <![CDATA[<p>Нобеловият лауреат признава, че през 45-те си години
                    активно творчество има чувството, че пише една и съща книга
                    с непостоянен маниер. Темите, които го занимават, са германската
                    окупация във Франция, както и чисто човешките идеи за паметта,
                    идентичността, липсата и загубата. Причините за това могат
                    да се търсят в нерадостните моменти от живота на писателя
                    - баща му ги напуска, а брат му умира от левкемия едва на
                    10.</p>]]>
            </content>
        </img>
    </layout>
    <layout type="read-set">
        <content>
            <![CDATA[<p>След проучването в Google веднага ми се прииска да прочета
                роман на <em>Модиано</em>. Избрах <strong>Вила Тъга</strong>,
                защото заглавието ми се стори страхотно. Два дни по-късно се
                убедих, че целият роман - от корица до корица - е страхотен.
                Разказан от първо лице, <strong>Вила Тъга</strong> човърка парчета
                спомени, които навяват тиха меланхолия. Сюжетът не блести с оригиналност
                - свенлив и константно тъжен младеж има връзка с млада, мързеливо-своенравна
                дебютираща актриса. Тази, на пръв поглед банална история, е разказана
                повече от майсторски, оставяйки те в състояние на равна тъга
                след последния ред. Всяка страница от книгата носи тягостно усещане
                за меланхолия. Дори кучето на главната героиня е от рядка порода
                дог, които са нетипично тъжни.</p> <p><em>Модиано</em> признава,
                че не може да описва пейзажи, но силно впечатление прави колко
                детайлно представя тоалетите на героите във всяка една сцена.
                Удивително е как, връщайки се 12 години назад в спомените си,
                героят му помни подробности от облеклото както на бившата си
                любима, така и на случайни хора.</p> <p>В книгата няма резки
                обрати и изненади. Още в самото начало става ясно, че крехката
                връзка между <em>Виктор</em> и <em>Ивон</em> няма да излезе извън
                пределите на курортното градче на френско-швейцарската граница.
                Младата жена не разкрива подробности от миналото си пред влюбения
                мъж. В поредица от срещи с нейни близки и познати <em>Виктор</em>
                научава отделни факти, които обаче не успява да подреди в цялостна
                картина. До края <em>Ивон</em> остава загадка за него, която
                той не се опитва особено старателно да разреши. Връзката им се
                случва само в настоящия момент. Миналото не е от значение, бъдещето
                не е обещано. Макар да прави дългосрочни планове с <em>Ивон</em>,
                той сякаш не се изненадва съвсем, когато те не се изпълняват.
                Пътят продължава без нея. А на нас ни остава само да си зададем
                въпроса <em>Какво остава в края на краищата от живота ни, пометен
                от разрушителната стихия на времето?</em> (<em>Вера Ганчева</em>)</p>]]>
        </content>
    </layout>
    <layout type="img-set" subtype="4c bottom right">
        <img isImg="img" size="large" isCaret="caret">
            <tag>patrick-modiano</tag>
            <count>01.jpg</count>
            <content>
                <![CDATA[<p>Цитати от <strong>Вила Тъга</strong></p> <p><em>Вилата
                    на Мейнт изглеждаше доста скромна в сравнение с другите.
                    Беше със сивосинкав цвят, с малка веранда към авеню Жан-Шарко
                    и издадено напред прозорче към улицата. Два етажа, вторият
                    - мансарден. Градина, застлана с чакъл. Запуснат жив плет.
                    На портала от олющено бяло дърво Мейнт (призна го самият
                    той) беше изписал с криви черни букви ВИЛА ТЪГА. След като
                    човек прекрачеше прага на вилата, обземаше го ведра скръб.
                    Сякаш влизаше в зона на спокойствие и тишина. Въздухът беше
                    по-лек.</em></p> <p><em>Усещаме най-остро изчезването на
                    едно същество, когато разменените помежду ни тайни думи станат
                    внезапно ненужни и самоцелни.</em></p> <p><em>Стаите в луксозните
                    хотели залъгват окото в първите дни, но скоро от стените
                    и бездушните им мебели ви полазва също такава тъга, както
                    и в евтините хотелчета. Блудкав разкош, сладникав мирис в
                    коридорите, чиито източник не мога да установя, но навярно
                    именно това е мирисът на безпокойството, на несигурността,
                    на ерзаца.</em></p>]]>
            </content>
        </img>
    </layout>
</layouts>
