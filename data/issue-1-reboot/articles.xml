<?xml version="1.0" encoding="utf-8"?>
<articles>
    <article>
        <site>forplay</site>
        <url>valiant-hearts</url>
        <tags prime="valiant-hearts">
            <tag>valiant-hearts</tag>
        </tags>
        <cover align="center"
			   valign="center"
			   theme="purple"
			   subtheme="lighten"
			   tag="valiant-hearts">10.jpg</cover>
        <main>
            <wide tag="valiant-hearts">10.jpg</wide>
            <shot tag="valiant-hearts">05.jpg</shot>
            <caret tag="valiant-hearts">caret.png</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[Valiant Hearts: The Great War]]>
        </title>
        <subtitle>
            <![CDATA[LEGO: World War One]]>
        </subtitle>
        <authors>
            <author>Snake</author>
        </authors>
        <date>Sun Sep 07 2014 02:19:00 GMT+0300 (FLE Daylight Time)</date>
        <priority></priority>
        <issue>issue-1-reboot</issue>
        <hype>6</hype>
        <better tag="call-of-duty-black-ops-2">Безмозъчен военен екшън</better>
        <worse tag="brothers-a-tale-of-two-sons">Brothers: A Tale of Two Sons</worse>
        <equal tag=""></equal>
        <versionTested>360</versionTested>
        <preview>
            <![CDATA[Предполагам, че от Ubisoft не са очаквали точно аналогията,
                изписана в подзаглавието, но Valiant Hearts ми напомни адски
                много за LEGO поредицата - приятни, но обидно елементарни пъзелчета,
                се редуват лековати екшън сцени, а голяма част от препяствията
                изискват кооперативна интеракция. С уговорката, че тук, разбира
                се, ко-оп липсва, първо защото това The Great War е замислена
                като строго индивидуално и емоционално преживяване и второ -
                понеже вторият играч по правило се вкисва, когато управляваното
                от него човече умре по сценарий. Извинявай, ако се чувстваш нагло
                оспойлен, но това е военна драма, за бога, Valiant Hearts крещи
                "някой ще умре и ти ще плачеш безутешно" още от откриващия си
                екран, представящ брадат несретник и видимо депресирано кученце,
                стоящи сред сивкавите руини на човешката цивилизация. Това всъщност
                беше и най-големият ми проблем с отрочето на Ubisoft Montpelier
                - докато в, примерно, Brothers: A Tale of Two Sons драмата ти
                идва изневиделица и те оставя да осмисляш няколко секунди какво
                се е случило току-що, във Valiant Hearts до такава степен си
                подготвен, че в някакъв момент ще стане нещо гадно и подтискащо,
                че когато гадните и подтискащи неща наистина започнат да се случват,
                те няма как да ти подействат по същия начин. Подобно на трилърски
                сюжет, от който очакваш задължителния туист, нещата, които въображението
                ти рисува, често са по-разтърсващи от това, което са ти измислили
                сценаристите. Наречи ме коравосърдечно копеле, но Valiant Hearts
                така и не успя да предизвика в мен кой знае какви емоции, а ако
                същото се случи и с теб имаш сериозен проблем, защото тук Ubi
                не ти предлагат почти нищо друго освен емоции. Пъзелите, които
                се класират като елементарни, но идейни са отчайващо малко и
                ако не рониш горчиви сълзи на всеки две нива, най-вероятно ще
                се усетиш, че Valiant Hearts всъщност е доста скучна. Авторите
                й държат няколко наистина силни коза и когато ги изиграят за
                сефте, ефектът е отличен. Сигурен съм, че ще се хилиш дебилно
                при първото свежарско преследване под звуците на Канкан и ще
                се напрегнеш не на шега, когато усетиш накъде отиват нещата,
                след като всички налични обекти за интеракция в един момент се
                окажат ранен войник и трион. Проблемът е, че арт настроените
                юбисофтци се опитват да играят същите карти по няколко пъти,
                за да разтеглят Valiant Hearts до убийствените за подобен продукт
                6-7 часа геймплейно време. Ясно е, че на никой не му се дават
                тридесетина лева за игра, която ще свърши преди да си е допил
                първата бира, но това е продукт, който трябва да ти влезе ударно
                и да те остави с финалните си надписи и тежки мисли за ужасите
                на войната и крехкостта на човешката цивилизация, преди да си
                започнал да си гледаш часовника и да се чудиш кога някоя от петте
                сюжетни линии най-сетне ще го добута до депресиращата си развръзка.]]>
        </preview>
        <stickers>
            <sticker lib="lorc"
					 subtype="originals">jigsaw-piece</sticker>
            <sticker lib="lorc"
					 subtype="originals">tear-tracks</sticker>
        </stickers>
    </article>
    <article>
        <site>forlife</site>
        <url>sin-city-2</url>
        <tags prime="sin-city-2">
            <tag>sin-city-2</tag>
        </tags>
        <cover align="75%"
			   valign="top"
			   theme="red"
			   subtheme=""
			   tag="sin-city-2">08.jpg</cover>
        <main>
            <wide tag="sin-city-2">01.jpg</wide>
            <shot tag="sin-city-2">09.jpg</shot>
            <caret tag="sin-city-2">caret.jpg</caret>
        </main>
        <type bg="филми">movies</type>
        <subtype bg="ревю">review</subtype>
        <title>
            <![CDATA[Град на греха: Жена, за която да убиваш]]>
        </title>
        <subtitle>
            <![CDATA[Смъртта и животът са едно и също нещо в Син Сити... Градът
                винаги печели.]]>
        </subtitle>
        <authors>
            <author>Major Mistake</author>
        </authors>
        <date>Mon Sep 22 2014 00:15:00 GMT+0300 (FLE Daylight Time)</date>
        <priority>cover</priority>
        <issue>issue-1-reboot</issue>
        <hype>7</hype>
        <better tag="the-spirit">The Spirit (слава богу!)</better>
        <worse tag="sin-city">Sin City</worse>
        <equal tag=""></equal>
        <versionTested></versionTested>
        <preview>
            <![CDATA[Нека сме наясно – също като предшественика си, Sin City:
                A Dame to Kill For е изключително стилно, адреналиново, секси
                и пълно с насилие пътуване, което преминава на един дъх и на
                моменти удря като с парен чук. Старият град е все така жив, опасен
                и примамлив, все така покварява тези, които не може да убие и
                все така те приканва да се разходиш по мрачните му улици, пълни
                с фатални жени и корави типове. Но... Sin City: A Dame to Kill
                For е и странен в много отношения филм. От една страна е продължение-прикуъл
                на първия Sin City, от друга – излиза почти 10 г. след него.
                В следствие на това Родригес е ужасно закъснял в опита си да
                вкара директно в салоните тези, които е впечатлил първия път
                и съществува един немалък процент хора, които не знаят какво
                да очакват, гледайки трейлърите – същите, например, биха се и
                учудили защо Брус Уилис гледа тъжно докато Джесика Алба върти
                танци на сцената. Дългите години между двата филма дават отражение
                и в друга посока – сменени са немалка част от актьорите от първата
                част. За Британи Мърфи (Shellie) и Майкъл Кларк Дънкан (Manute)
                бе ясно - Денис Хейсберт се справя повече от прилично в заместването
                на гигантския във всеки смисъл актьор - но други образи определено
                страдат от това. Дивон Аоки (Miho) и Майкъл Медсън (Bob) са сменени
                неуспешно и честно казано се радвам, че накрая и Брус Уилис не
                е заместен от Аштън Кътчър, например. Очевидно най-голямата промяна
                е в образа на Dwight, изигран от Джош Бролин (Клайв Оуен в първата
                част), но тук самата история предразполага към подобен ход. Като
                съм започнал с лошото, направо продължавам към отделните истории,
                които изграждат лентата. Хартиената поредица Sin City е пълна
                с неизползвани разкази, с които да се изгради филмът. Затова
                не виждам логика в решението на Родригес и Милър да се пишат
                нови истории специално за него. Докато сегментът The Long Bad
                Night работи повече от добре, то Nancy&#39;s Last Dance честно
                казано седи като кръпка не само върху филма, ами и върху всички
                останали истории и то не само с това, че абсолютно разрушава
                и без това крехкия хронологичен баланс на историите. За да не
                се объркате, краят на The Hard Goodbye от първата част все още
                е последният като хронология момент в двата филма и всичко в
                този се развива преди него.]]>
        </preview>
        <stickers>
            <sticker lib="delapouite"
					 subtype="originals">revolver</sticker>
            <sticker lib="lorc"
					 subtype="originals">temptation</sticker>
            <sticker lib="lorc"
					 subtype="originals">bleeding-wound</sticker>
        </stickers>
    </article>
    <article>
        <site>forplay</site>
        <url>мрачни-размисли</url>
        <tags prime="dark-souls-2">
            <tag>dark-souls-2</tag>
            <tag>dark-souls</tag>
            <tag>demons-souls</tag>
            <tag>from-software</tag>
            <tag>crown-of-the-sunken-king</tag>
            <tag>crown-of-the-old-iron-king</tag>
            <tag>crown-of-the-ivory-king</tag>
        </tags>
        <cover align="center"
    	   	   valign="top"
       	   	   theme=""
           	   subtheme="lighten"
           	   tag="dark-souls-2">04.jpg</cover>
        <main>
            <wide tag="dark-souls-2">05.jpg</wide>
            <shot tag="dark-souls-2">06.jpg</shot>
            <caret tag="dark-souls-2">caret.png</caret>
        </main>
        <type bg="игри">games</type>
        <subtype bg="мнение">feature</subtype>
        <title>
            <![CDATA[Мрачни размисли]]>
        </title>
        <subtitle>
            <![CDATA[Не бе, всъщност не са чак толкова мрачни, просто всяко по-позитивно
                заглавие би избухнало в пламъци при досега си със Souls серията]]>
        </subtitle>
        <authors>
            <author>Snake</author>
        </authors>
        <date>Thu Jan 09 2014 01:35:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype></hype>
        <better tag=""></better>
        <worse tag=""></worse>
        <equal tag=""></equal>
        <versionTested></versionTested>
        <preview>
            <![CDATA[Понеже съм потресаващо дърт и мога да си позволя да започна
                някой свой текст с думите "преди близо четвърт век, когато...",
                мисля да го направя. И така, преди близо четвърт век, когато
                гейминг битието ми се ограничаваше до огромен ентусиазъм и подтискаща
                липса на достъп до личен хардуер за игри, с двамата ми най-добри
                приятели от детинството се събирахме да играем на компютъра на
                вече покойния Сашко (дееба тия мотори, дееба). Това бяха времената,
                когато се играеше практически всичко, до което си успял да се
                добереш на предавани от ръка на ръка дискети, без особен оглед
                на жанр или геймплейни качества. Така в един момент ни беше попаднала
                някаква убийствено пошла аркадна компилация от зимни олимпийски
                спортове и се бяхме събрали, за да я тестваме, като всеки от
                нас играеше по едно ниво, след което предаваше клаиатурата на
                другарчето. Или поне това беше идеята, защото спонтанно се оказа,
                че играя само аз. Шокиращо, моите амигос - хора с далеч по-солидна
                геймърска практика от мен - срещаха огромни затруднения с нещо,
                което се управляваше с четирите стрелки. Причината? Слаломистчето
                се спускаше от горния към долния край на монитора и на практика
                долната стрелка го движеше напред, горната - назад, лявата -
                наляво, а дясната - надясно. Принципно - нищо сложно. Само дето
                в геймърския генотип на детските ми другари беше заложено правилото,
                че действието винаги се развива от гледната точка на управлявания
                персонаж и горната стрелка го движи напред, независимо от позицията
                на камерата.]]>
        </preview>
        <stickers>
            <sticker lib="carl-olsen"
        		 	 subtype="originals">brutal-helm</sticker>
            <sticker lib="lorc"
        		 	 subtype="originals">black-hand-shield</sticker>
            <sticker lib="lorc"
        		 	 subtype="originals">crowned-skull</sticker>
            <sticker lib="lorc"
        			 subtype="originals">broadsword</sticker>
        </stickers>
    </article>
    <article>
        <site>forplay</site>
        <url>divinity-original-sin</url>
        <tags prime="divinity-original-sin">
            <tag>divinity-original-sin</tag>
        </tags>
        <cover align="center"
    	   	   valign="top"
       	   	   theme="red"
           	   subtheme=""
           	   tag="divinity-original-sin">10.jpg</cover>
        <main>
            <wide tag="divinity-original-sin">10.jpg</wide>
            <shot tag="divinity-original-sin">13.jpg</shot>
            <caret tag="divinity-original-sin">caret.png</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[Divinity: Original Sin]]>
        </title>
        <subtitle>
            <![CDATA[Греховно добра игра!]]>
        </subtitle>
        <authors>
            <author>Snake</author>
        </authors>
        <date>Sat Aug 23 2014 02:35:00 GMT+0300 (FLE Daylight Time)</date>
        <priority>cover</priority>
        <issue>issue-1-reboot</issue>
        <hype>9+</hype>
        <better tag="neverwinter-nights-2">Neverwinter Nights 2</better>
        <worse tag="dragon-age-inquisition">Dragon Age: Inquisition</worse>
        <equal tag=""></equal>
        <versionTested>win</versionTested>
        <preview>
            <![CDATA[Така, нека се опитам да привлека вниманието ти. Ако лееш
                горчиви сълзи по времената, когато игрите не бяха интерактивни
                филми, а в ролевите заглавия на BioWare имаше повече текст, отколкото
                Джордж Мартин е изписал в последните десет години, честито -
                Divinity: Original Sin е шибаният нов Baldur&#39;s Gate. Ако
                си модерен геймър, който не намира нищо романтично в това, че
                демиджът на меча му е изписан като 1d6+3, а за разучаването на
                ролевата система е нужно да имаш отлични познания по Excel и
                да си девствен, честито - Divinity: Original Sin е походовият
                Dark Souls. Което може и да ти се стори малко странно сравнение,
                предвид факта, че в играта можеш да си сложиш кофа на главата
                вместо шлем, а при генерирането на персонажа имаш опцията да
                го екипираш с чифт скандално сини боксерки на звездички, но ще
                стигнем и до там. За всички останали - честито - Divinity: Original
                Sin е първата игра, която успява да се доближи като усещане до
                класическа пен-енд-пейпър ролева сесия или иначе казано - до
                най-забавното групово забавление, изобретено от човечеството,
                след оргиите и надпиването с текила. Всеки, който ме познава,
                би следвало да е наясно, че вероятността да инвестирам пари и
                време в олдскуул-хардкор-писи-търн-бейзд-правено-с-пет-лева-или-колкото-там-събраха-от-кикстартъра-RPG
                клони към келвиновата нула, просто защото смятам, че подобни
                игри трябваше да си останат в деветдесетте, също като Киану Рийвс,
                ама уви. Друга отличителна черта на геймърската ми личност, с
                която съм надул главата на всеки, имал някакъв досег с мен или
                поне с писанията ми обаче е, че класирам кооперативния гейминг
                като върхова форма на забавление, някъде между боба, леба и онова
                другото. В резултат, когато няколко различни източника, на които
                се доверявам, ми стовариха информацията, че Original Sin предлага
                някакъв бая як ко-оп, въздъхнах и реших да видя за какво иде
                реч. Дори и само, за да опровергая няколкото различни източника,
                защото последният ми опит да играя в компания натежало от стори,
                безкрайни правила и тактически битки RPG в лицето на Neverwinter
                Nights 2, беше с две идеи по-незабавен от натравяне с миди. И
                проклет да съм, ако не открих едно от GOTY-тата си в една крайно
                неочаквана жанрова ниша. Отрочето на Larian улучва по удивително
                прецизен начин пресечната точка между класическото и модерното
                и притежава такъв зверски магнетизъм, че чак е страшно.]]>
        </preview>
        <stickers>
            <sticker lib="lorc"
        		 	 subtype="originals">broadsword</sticker>
            <sticker lib="lorc"
        		 	 subtype="originals">minotaur</sticker>
            <sticker lib="lorc"
        		 	 subtype="originals">burning-meteor</sticker>
        </stickers>
    </article>
    <article>
        <site>forplay</site>
        <url>fifa-15</url>
        <tags prime="fifa-15">
            <tag>fifa-15</tag>
        </tags>
        <cover align="center"
    	   	   valign="top"
       	   	   theme="amber"
           	   subtheme="darken"
           	   tag="fifa-15">35.jpg</cover>
        <main>
            <wide tag="fifa-15">34.jpg</wide>
            <shot tag="fifa-15">36.jpg</shot>
            <caret tag="fifa-15">caret.png</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[FIFA 15 – Христо Стоичков оле, оле, оле!]]>
        </title>
        <subtitle>
            <![CDATA[Недолюбващите футбол под каквато и да е форма половинки
                тихичко си скърбят]]>
        </subtitle>
        <authors>
            <author>Koralsky</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority>cover</priority>
        <issue>issue-1-reboot</issue>
        <hype>8</hype>
        <better tag="fifa-14">Fifa 14</better>
        <worse tag="winning-eleven-7">Winning Eleven 7</worse>
        <equal tag=""></equal>
        <versionTested>ps4</versionTested>
        <preview>
            <![CDATA[Предвид факта, че FIFA серията излиза всяка година почти
                по едно и също време и колкото и да се променя в някои аспекти
                играта, в крайна сметка си говорим за футбол, мога да използвам
                един ѝ същи темплейт на представянията ми на продукта на EA,
                променяйки цифричката след FIFA и крайният текст най-вероятно
                ще бъде релевантен спрямо това, което представя поредната част
                на играта. Футболният мастодонт на EA обаче от няколко години
                е нещо повече от обикновена видеоигра – за почти 30 милиона играчи
                от цял свят FIFA се е превърнала в неизменна част от живота им,
                по начина, по който милиарди проверяват всеки ден своята Facebook
                стена. Основната причина ЕА буквално да премаже PES на Konami
                по отношение на популярността е изключително адекватният комерсиален
                подход, който използва за привличане на средностатистическия
                футболен запалянко. А именно, да представи по възможно най-близък
                начин футболното зрелище, което милиони зрители наблюдават всяка
                седмица. FIFA 15 продължава да няма мениджърската дълбочина на
                Football Manager на SEGA, или тактическата постройка и японския
                геймплеен детайл на PES на Konami, но в крайна сметка съставните
                части на продукта на EA го правят едновременно най-достъпен за
                широката публика и близък до реалния футболен спектакъл. Докато
                FIFA 14 на PS4 и Xbox One само загатна за възможностите на новия
                графичен енджин, който използва EA – Ignite – то развитието му
                за FIFA 15 е претърпяло някои повече от видими корекции. Анимациите
                са значително подобрени спрямо FIFA 14, а тези на вратарите бележат
                абсолютен връх за серията. Докато в старите версии на играта
                плонжовете на голкийпърите представляваха своего рода скок на
                талпа във вода, то във FIFA 15 въпросните изглеждат адски ефектно.
                Според EA изкуственият интелект на вратарите би следвало също
                да е адски подобрен спрямо предходните версии. След около 40
                мача мога да отсъдя, че често пъти те действително действат значително
                по-адекватно спрямо своите съратници версия 2014. От друга страна
                обаче, все още не са редки случаите, в които изкуственият интелект
                на вратаря се дъни злокобно – обикновено във възможно най-неподходящите
                ситуации.]]>
        </preview>
        <stickers>
            <sticker lib="delapouite"
					 subtype="sports">soccer-ball</sticker>
            <sticker lib="delapouite"
					 subtype="sports">soccer-field</sticker>
        </stickers>
    </article>
    <article>
        <site>forlife</site>
        <url>annabelle</url>
        <tags prime="annabelle">
            <tag>annabelle</tag>
            <tag>james-wan</tag>
        </tags>
        <cover align="75%"
    	   valign="center"
       	   theme=""
           subtheme="lighten"
           tag="annabelle">07.jpg</cover>
        <main>
            <wide tag="annabelle">07.jpg</wide>
            <shot tag="annabelle">06.jpg</shot>
            <caret tag="annabelle">caret.jpg</caret>
        </main>
        <type bg="филми">movies</type>
        <subtype bg="ревю">review</subtype>
        <title>
            <![CDATA[Анабел]]>
        </title>
        <subtitle>
            <![CDATA[Без Джеймс Ван не е същото...]]>
        </subtitle>
        <authors>
            <author>doomy</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype>5+</hype>
        <better tag="mama">Mama</better>
        <worse tag="insidious">Insidious</worse>
        <equal tag=""></equal>
        <versionTested></versionTested>
        <preview>
            <![CDATA[За никого от познатите ми не е тайна, че филмите на ужасите
                са ми слабост. Но от онзи тип, който американците наричат „гилти
                плежър“. Защото хорърите трудно могат да бъдат приети за сериозно
                кино и твърде малко заглавия попадащи в жанра оставят трайна
                следа в Седмото изкуство и неговата „алея на славата“. По-скоро
                ужасите винаги са били един по-неебателен, затворен и предимно
                евтин жанр, поне в по-голямата си част, така че когато аз отивам
                на поредния новоизлюпен хорър в никакъв случай не влизам в салона
                с нагласата, че ще гледам Сиянието или Заклинателят, а по-скоро
                се надявам на сравнително ентъртейнващи час и половина, които
                леко да ме стреснат, да изпишат перверзна усмивка на лицето ми
                и, противно на всякаква логика - да ме накарат да се посмея от
                сърце с компанията. Джеймс Ван, който завинаги остави белег в
                кино-индустрията с гениалния си и пожънал невероятен фенски и
                бокс-офисен успех дебют SAW (който само с половин уста бих класирал
                като „филм на ужасите“) е един от по-активните в последно време
                хорър дейци. Със своите Dead Silence, Insidious, The Conjuring
                и Insidious Chapter 2 малайзийското събитие показа как със жълти
                стотинки се правят големите пачки в този според мнозина умиращ
                жанр и макар да започна вече да гази в едно своеобразно блато
                с последните си два филма, спокойно може да се каже, че е създал
                свой собствен под-жанр в този труден за „впечатляване“ на зрителя
                раздел на киното. Става дума основно за вселените на Insidious
                и The Conjuring, в която е ситуирано и тук разглеждането заглавие
                Анабел. За съжаление, на режсиорския стол тук не седи Ван и това
                си личи. Буквално от километри се забелязва огромния контраст
                между човек, дарил ни с филми като SAW и Dead Sentence и негов
                колега, режисирал... Mortal Kombat: Annihilation и The Butterfly
                Effect 2. Анабел е по-скоро spin-off на The Conjuring вселената,
                отколкото неин прикуъл, въпреки че реално случващото се предхожда
                събитията от лентата с Патрик Уилсън и Вера Фармига. Историята
                се завъртя около куклата, появила се за момент във въпросния
                филм (нещо като появата на ейлиънската глава в Predator 2, ама
                не чак толкова култово...) и как тя придобива „демоничните“ си
                сили. Сценарно филмът е тоталното клише за жанра от началото
                до самия край – младо семейство, постоянно отсъстващ баща, видения,
                призраци, демони, ел. уреди включващи се на произволен принцип,
                скърцащи врати и столове, дърт свещенник, мъдра афро-американска
                лелка... абе сякаш е правен по някаква матрица на хорър-киното,
                ама от тия най-скучните.]]>
        </preview>
        <stickers>
            <sticker lib="lorc"
					 subtype="originals">diablo-skull</sticker>
            <sticker lib="lorc"
					 subtype="originals">dripping-knife</sticker>
            <sticker lib="lorc"
					 subtype="originals">voodoo-doll</sticker>
        </stickers>
    </article>
    <article>
        <site>forplay</site>
        <url>hohokum</url>
        <tags prime="hohokum">
            <tag>hohokum</tag>
        </tags>
        <cover align="25%"
    	   	   valign="center"
       	   	   theme="deep-purple"
           	   subtheme="lighten"
           	   tag="hohokum">03.jpg</cover>
        <main>
            <wide tag="hohokum">11.jpg</wide>
            <shot tag="hohokum">12.jpg</shot>
            <caret tag="hohokum">caret.png</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[Hohokum – цветни, весели, напушени!]]>
        </title>
        <subtitle>
            <![CDATA[За „Спермчо“ и приятели!]]>
        </subtitle>
        <authors>
            <author>Koralsky</author>
        </authors>
        <date>Fri May 29 2015 19:30:00 GMT+0300 (FLE Daylight Time)</date>
        <priority></priority>
        <issue>issue-1-reboot</issue>
        <hype>8+</hype>
        <better tag="snake">Snake?</better>
        <worse tag="snake">Snake?</worse>
        <equal tag=""></equal>
        <versionTested>Vita</versionTested>
        <preview>
            <![CDATA[Koгато разработваната от теб игра носи заглавието Hohokum,
                е напълно възможно масовата публика да те подмине с една особено
                лека ръка. Предвид факта обаче, че Ричард Хог и Рики Хагет са
                на първо място творци, а след това „търсачи на финикийски усещания“,
                то избраното заглавие едва ли е случайно. Нещо повече, на помощ
                при разработката са се притекли членове на скромното студио Sony
                Santa Monica, а парите за споменатата разработка, издаване и
                реклама идват директно от Sony. Най-добрата реклама на играта,
                която обаче дори Sony трудно можеше да осигури на Hohokum, беше
                миналогодишният видео Е3 очерк на Конан О'Брайън. За да не влизам
                в излишни словоизлияния, съм публикувал и въпросното видео. Все
                пак съм длъжен да споделя, че в рамките на 30 секунди О'Брайън
                направи и почти съвършено ревю на играта, независимо че при записването
                на очерка му Hohokum е бил на година разстояние от премиерата
                си. Така де, гледай. В кратце, Hohokum е най-релакциращо-напушената
                игра за годината. И шансът да запази спомената титла е голям.
                Ти си спермичка, която е някакъв модерен братовчед на „змията“
                на Nokia (3310) и обхождаш причудливо изрисувани локации. Няма
                шега – спермичка, която разрешава пъзели, чупи стомни, пука балони,
                играе го барман на сватба, вади очи, спасява русалки и какво
                ли още не. Споменах, че Hohokum e култово напушен продукт, нали?
                Е, освен напушен, е и адски интелигентен. От ужасно много време
                не бях попадал на развлекателен софтуер, в който воденето за
                носа е сведено до абсолютния минимум. Във всяка една локация,
                ти и твоят „Спермчо“ трябва да откриете какъв е геймплейният
                елемент, който ѝ е присъщ. Най-хубавото в цялата история е, че
                решенията при всяка една нова локация са почти винаги различни.]]>
        </preview>
        <stickers>
            <sticker lib="lorc"
					 subtype="originals">snake</sticker>
        </stickers>
    </article>
    <article>
        <site>forlife</site>
        <url>manslaughter</url>
        <tags prime="manslaughter">
            <tag>manslaughter</tag>
            <tag>ice-t</tag>
        </tags>
        <cover align="center"
    	   	   valign="top"
       	   	   theme=""
           	   subtheme="lighten"
           	   tag="body-count">07.jpg</cover>
        <main>
            <wide tag="body-count">07.jpg</wide>
            <shot tag="body-count">08.jpg</shot>
            <caret tag="body-count">caret.jpg</caret>
        </main>
        <type bg="музика">music</type>
        <subtype bg="ревю">review</subtype>
        <title>
            <![CDATA[Body Count – Manslaughter]]>
        </title>
        <subtitle>
            <![CDATA[Uncle “T” is back, bitches!]]>
        </subtitle>
        <authors>
            <author>doomy</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype>8</hype>
        <better tag=""></better>
        <worse tag=""></worse>
        <equal tag=""></equal>
        <versionTested></versionTested>
        <preview>
            <![CDATA[Помниш ли музиката на 90те? Не бе, не говоря за RnB-то и
                бой бандите, с които ни бомбардираха дискотеките и клубовете,
                когато започвахме да водим някакви наченки на „нощен живот“.
                Не става дума и за Васил Найденов, Лили Иванова или Сашка Васева,
                които звучаха от радио-точките, макар и те да бяха неизменна
                част от 90тарския ни роден бит. Иде реч за онази хубава, мръсна,
                все по-набиращата инерция ъндърграунд музика, която си намирахме
                трудно на касетки, която наричахме „наша“ и споделяхме помежду
                си, сякаш е някакво долно немско аматьорско порно, при вида на
                което нашите биха ни наказали или лишили от джобни за седмици
                напред. Онази Музика с главно „М“, която започна да меша все
                още остро популярния (и все още не толкова комерсиализиран) рап
                и все по-натежаващите рок и метъл. Банди като Public Enemy, Beastie
                Boys, HED.PE, Biohazard, Bloodhound Gang, Suicidal Tendencies,
                които започнаха да размиват музикалните жанрове и прокараха път
                на така наречения рапкор. Едно име обаче изпъкваше насред надигащия
                се музикален „бунт“ (да не кажа „революция“, че малко хомо-сексуално
                ми иде...) и това бяха бруталния рапър Ice-T и неговите Body
                Count. Банда, която реално е започната от двама гимназисти в
                Калифорния и е доста „елементарна“ като музика и композиции,
                но набързо печели сърцата на фенове с първично и „ново“ звучене.
                Прибави към вулгарните и бунтарски лирики елементарните, но запомнящи
                се именно с простотата си китарни рифове, както и скандалния
                сингъл Cop Killer и вече трудно бих повярвал в съществуването
                на човек, израстнал през 90те и имащ поне една идея по-широкоскроени
                музикални вкусове от масите, който да не е чувал името Body Count.
                Бандата никога не е била особено активна, особено след първите
                си три албума, но пък и никога не се е „разпадала“, реално. Комерсиални
                успехи също никога не са жънели, поне не и осезаеми такива, но
                така или иначе се превърнаха в музикален феномен и си имат фенове
                и до днес. А пък геймърите сред тях със сигурност изтръпнаха/изтръпнахме
                чувайки специално записаното от бандата парче към Gears of War
                3 след досадно дълго затишие. Е, няколко години по-късно Ice-T
                обяви, че усилено се работи по пети студиен албум, който беше
                доста съмнително да се появи след коренните и драматични промени
                в бандата (барабанистът Beastmaster V и китаристът D-Roc умират
                от заболявания, а басистът Mooseman  загива при улична престрелка).
                Но ето че лятото на 2014та все пак Manslaughter става факт.]]>
        </preview>
    </article>
    <article>
        <site>forplay</site>
        <url>bound-by-flame</url>
        <tags prime="bound-by-flame">
            <tag>bound-by-flame</tag>
        </tags>
        <cover align="center"
    	   	   valign="center"
       	   	   theme="deep-orange"
           	   subtheme="lighten"
           	   tag="bound-by-flame">07.jpg</cover>
        <main>
            <wide tag="bound-by-flame">07.jpg</wide>
            <shot tag="bound-by-flame">04.jpg</shot>
            <caret tag="bound-by-flame">caret.jpg</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[Bound by Flame]]>
        </title>
        <subtitle>
            <![CDATA[Донесете пожарогасителя!]]>
        </subtitle>
        <authors>
            <author>Snake</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype>4</hype>
        <better tag="game-of-thrones">Game of Thrones</better>
        <worse tag="dragon-age-5">Dragon Age 2</worse>
        <equal tag=""></equal>
        <versionTested>360</versionTested>
        <preview>
            <![CDATA[Признавам си чистосърдечно - очаквах Bound By Flame с немалко
                нетърпение. Не е като да съм се подхлъзнал на рекламната кампания
                - тя доста ясно показваше, че играта има вид като да е правена
                с парите за следобедна закуска на заместник-чистачката в BioWare.
                Bound By Flame обаче обещаваше мрачна история с ярък надпис 18+
                и интересна система от морални избори, която разтяга обичайното
                "бих ли преебал тази мила вдовица и двете й умиращи от глад дечица
                за пари" до "бих ли бил зло копеле, ако знам, че с всеки лош
                избор рискувам да изгубя себе си". Плюс предизвикателни битки.
                Червената лампичка присветна, когато започнах да дочувам, че
                играта може да бъде изрината из основи за под 15 часа. Когато
                на около седмия от тези петнадесет часа установих, че съм отегчен
                до смърт, вече започнаха да вият и сирените. Дори и да оценяваме
                качествата му единствено в рамките на специфичната пазарна ниша
                "ролева игра, в която сценаристите се опитват да замажат простотиите
                на дизайнерите", където еднолични властелини са Piranha Bites,
                Bound By Flame би следвало да получи доста лоша оценка. Или по-точно
                казано - да получи лоша оценка, да го изгонят от час, да го изпратят
                при директора, да го изключат от училище и да издадат съдебна
                заповед, с която да забранят на майка му да ражда повече деца.
                Нямам идея как изстъплението на Spiders успя да мине между капките
                и да получи в някои медии оценки над средните, но аз съм тук,
                за да поправя тази несправедливост, защото Bound By Flame се
                проваля гръмко, въпреки отчайващо ниските цели, които си поставя.
                Като за начало добрият арт, който да замаже немотията, липсва.
                Bound By Flame кара Dragon Age 2 да изглежда като върха на разнообразието,
                защото в престъпно ръшнатия сикуъл на BioWare играчът можеше
                да се наслади на цели четири локации, копи-пействани в рамките
                на кампанията. В Bound By Flame локациите, които ще посетиш -
                и тук искам да четеш много внимателно - са точно две. Две, бате.
                Сиво-зеленикаво блато и сиво-белезникави, заснежни руини. В пристъп
                на вдъхновение, авторите са вкарали и един подземен тунел с дължина
                от около стотина метра и без отклонения, така че ако си пунктуален,
                можеш да си добавиш и трета локация от канализационен тип, ама
                имай предвид, че там беше доста тъмно, та може и изобщо да не
                са си правили труда да слагат текстури. Дори и да имаш някакъв
                необясним фетиш към блата и заснежени руини обаче, от Spiders
                ще те препънат подло в желанието ти да изследваш всяко скришно
                кътче от нивата, защото скришни кътчета в Bound By Flame просто
                няма. Картите са с размерите на четиристаен апартамент. Ако искаш
                геймплейно демо, което да ти даде ясна представа за същността
                на играта, можеш още сега да станеш от компютъра си и да отидеш
                до кухнята, за да провериш дали се е изстудила ракията (основен
                куест), а ако си особено приключенски настроен, можеш да се отбиеш
                до кенефа, за да се изпикаеш (страничен куест с награда: облекчение)
                и да креснеш на половинката си да нареже салата (страничен куест
                с награда: шамар). Пътьом смажи с апломб три хлебарки, които
                ще са се риспоуннали на връщане. Ако си решен да стигнеш до край
                в разучаването на Bound By Flame в битови условия - пробвай да
                бъдеш зло копеле и докато изпълняваш съб-куеста със салатата,
                добави и някоя злобна реплика към половинката си, подчертавайки,
                че има дебел гъз. Скоро ще ти пораснат рога, също като на обладания
                от демон герой в играта, гаранция.]]>
        </preview>
        <stickers>
            <sticker lib="lorc"
					 subtype="originals">diablo-skull</sticker>
            <sticker lib="lorc"
					 subtype="originals">broadsword</sticker>
            <sticker lib="lorc"
					 subtype="originals">high-shot</sticker>
        </stickers>
    </article>
    <article>
        <site>forplay</site>
        <url>murdered-soul-suspect</url>
        <tags prime="murdered-soul-suspect">
            <tag>murdered-soul-suspect</tag>
        </tags>
        <cover align="25%"
    	   	   valign="top"
       	   	   theme=""
           	   subtheme="lighten"
           	   tag="murdered-soul-suspect">09.jpg</cover>
        <main>
            <wide tag="murdered-soul-suspect">08.jpg</wide>
            <shot tag="murdered-soul-suspect">06.jpg</shot>
            <caret tag="murdered-soul-suspect">caret.jpg</caret>
        </main>
        <type bg="игри">games</type>
        <subtype bg="ревю">review</subtype>
        <title>
            <![CDATA[Murdered: Soul Suspect]]>
        </title>
        <subtitle>
            <![CDATA[Умряла работа]]>
        </subtitle>
        <authors>
            <author>Snake</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype>4</hype>
        <better tag="csi-miami">CSI игрите</better>
        <worse tag="heavy-rain">Heavy Rain</worse>
        <equal tag=""></equal>
        <versionTested>360</versionTested>
        <preview>
            <![CDATA[Предвид факта, че вече си преодолял заглавието и четеш първото
                изречение от тази статия, явно разполагаш с достъп до интернет,
                знаеш как да отвориш браузър и притежаваш някакви базови познания
                по четене. Това в голяма степен обезсмисля нуждата да ти обяснявам,
                че Murdered: Souls Suspect не е стока, защото играта беше толкова
                повсеместно нахранена, че най-вероятно вече и бабите пред входа
                ти знаят, че опитът на Airtight Games да ни предложат един иновативен
                свръхестествен трилър заора дъното по доста грозен начин. Това,
                което ще ти кажа обаче, и с което може би ще те изненадам (или
                поне ще изненадам бабите пред входа) е, че най-големият грях
                на Murdered: Souls Suspect не е, че е опростена до малоумие,
                а че изобщо прави опити да предлoжи нещо като геймплей. Наместо
                кротичко да си хевирейнства в нишата на интерактивните филми,
                отрочето на Airtightсе опитва хем да ти даде възможност да продължиш
                напред по иначе нелошата и приятно атмосферична история с натискането
                на два-три бутона и без особено замисляне, хем иска да бъде нещо
                повече от куик-тайм-ивент фестовете на Telltale и компания. И
                дразни неистово, защото малоумният геймплей е в пъти по-лоша
                идея от липсата на геймплей. Когато трябва да натиснеш изскочилото
                на екрана ти шарено бутонче и героят ти се справя успешно с нещото,
                което прави, това е приемливо, стига сценаристите да са свършили
                прилична работа и да създадат усещането, че решенията ти имат
                някакво сериозно отражение върху историята (дори и да нямат такова).
                Когато обаче имаш жертва, смачкана от статуя, а играта опъва
                около съответното място жълтите лентички на местопрестъпление
                и предизвиква детектива в теб с въпроса "как според теб е умряла
                жертвата" с възможни отговори "сгазил я е трактор, докато е срала
                край нивата", "спомниала се е от потрес пред малоумните пъзели
                в Murdered: Souls Suspect " и "абе това е малко изстрел в тъмното,
                но интуицията ми подсказва, че има известен шанс да е била смачкана
                от шибана статуя", нещата просто излизат извън контрол. И цялата
                атмосфера се разбива с гръмовен трясък. Върхът на подигравката
                идва с трите светещи полицейски значки, вървящи в комплект с
                всяко разследване, които безмилостно угасват, ако дадеш грешен
                отговор. Когато и трите угаснат обаче не се случва абсолютно
                нищо и можеш да продължиш да налучкваш. Казано с други думи -
                няма значение дали следиш какво се случва и дори дали си правиш
                труда да четеш нещата, изписани с едри, призрачно закривени букви
                по екрана. В Murdered: Souls Suspect можеш просто да кликаш в
                несвяст, докато нещо се случи. Едно от най-важните правила на
                гейминга, което току-що си измислих, гласи, че ако искаш да правиш
                игра, която може без проблеми да бъде мината от надрусано шимпанзе,
                по-добре наистина просто вкарай два куик-тайм ивента и да се
                свършва с цялата тази агония.]]>
        </preview>
        <stickers>
            <sticker lib="lorc"
					 subtype="originals">ghost</sticker>
        </stickers>
    </article>
    <article>
        <site>forlife</site>
        <url>sacrifice-to-venus</url>
        <tags prime="sacrifice-to-venus">
            <tag>sacrifice-to-venus</tag>
        </tags>
        <cover align="center"
    	   	   valign="top"
       	   	   theme=""
           	   subtheme="lighten"
           	   tag="emil-bulls">03.jpg</cover>
        <main>
            <wide tag="emil-bulls">03.jpg</wide>
            <shot tag="emil-bulls">03.jpg</shot>
            <caret tag="emil-bulls">caret.jpg</caret>
        </main>
        <type bg="музика">music</type>
        <subtype bg="ревю">review</subtype>
        <title>
            <![CDATA[Emil Bulls: Sacrifice To Venus]]>
        </title>
        <subtitle>
            <![CDATA[Със смъкнати гащи по пътя на воина]]>
        </subtitle>
        <authors>
            <author>Snake</author>
        </authors>
        <date>Thu Oct 30 2014 18:08:00 GMT+0200 (FLE Standard Time)</date>
        <priority></priority>
        <issue>issue-1-reboot</issue>
        <hype>9</hype>
        <better tag=""></better>
        <worse tag=""></worse>
        <equal tag=""></equal>
        <versionTested></versionTested>
        <preview>
            <![CDATA[Словосъчетанието олдскуул ню метъл звучи като зверски оксиморон,
                но истината е, че дори и свенливо да крием годините си, трябва
                да признаем, че от деветдесетте и нулите мина ужасно много време.
                Това бяха времената на музикалната революция от нашето детство,
                когато заменихме нездравословното си увлечение по стряскащо тесни
                кожени панталони, подчертаващи чатала и пуделски прически (неща,
                които доказано уронват мъжкото излъчване) с широки гащи и расти
                (които, уви, също доказано уронват мъжкото излъчване; не е лесно
                да си метълист). За добро или лошо вече почти никой не свири
                (или най-малкото не го прави качествено) нещата, променили музикалния
                ни мироглед по онова време, заради които се влюбихме (чисто платонически,
                надявам се, но може би все пак трябва да поразпитам колегите,
                преди да правя подобни крайни изказвания) в Slipknot, System
                of a Down, MarilynManson,Korn, Coal Chamber и прочее очарователни
                изроди. Разбира се, колелото на музиката продължава да се върти
                и всяка мода рано или късно се завръща, както и сам ще установиш,
                ако си пуснеш новия Avenged Sevenfold и две минути по-късно погледнеш
                с подозрение дисплея на съответния музикоплейващ дивайс, за да
                провериш дали пък случайно не слушаш черната Metallica или Use
                Your Illusion на Guns. На ню-метъла обаче нещо не му се получаваше
                завръщането - тъй наречените млади надежди до такава степен се
                опитваха да звучат като влиянията си, че оставяха въпроса, защо
                изобщо се занимаваш с тях вместо просто да си пуснеш въпросните
                влияния, а наркотиците явно вече не ги правят като едно време,
                защото старите класици се насраха почти без изключение. Общо-взето
                единственият генератор на малко освежаваща носталгия от онези
                непрежалими младежки години, лично за мен, бяха дойчландците
                от Emil Bulls, които в един по-справедлив свят днес щяха да са
                много по-успешни от Джонатан "дъбстеп" Дейвис и Честър "не бе,
                честно, нямам идея как го направихме с Hybrid Theory" Бенингтън.
                Реално каквото и да хванеш от актуалното творчество на надъханата
                немска банда, според мен няма да сбъркаш. Emil Bullsизвървяха
                дълъг път от култово озаглавения си и дълбоко ъндърграунд дебют
                от деветдесетте Red Dick's Potatoe Garden и демонстрираха направо
                нереална еволюция, постигайки нещо, което препъна много от величията
                - запазиха в музиката си усещането за свежест. Надграждаха, доразвиваха
                и модернизираха, без да се подхлъзнат лошо и да им се налага
                в някакъв момент да прибягват до "завръщане към корените".]]>
        </preview>
    </article>
</articles>
