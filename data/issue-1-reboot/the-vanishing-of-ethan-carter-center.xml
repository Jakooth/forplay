<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>the-vanishing-of-ethan-carter</tag>
                <subtype>info</subtype>
                <info type="game" box="win">
                    <bg>Дъ Венишинг ъф Итън Картър</bg>
                    <en>The Vanishing of Ethan Carter</en>
                    <genres>
                        <genre>адвенчър</genre>
                        <genre>хорър</genre>
                        <genre>уиърд фикшън</genre>
                    </genres>
                    <platform>
                        <tag>Win</tag>
                        <tag>PS4</tag>
                    </platform>
                    <publisher>The Astronauts</publisher>
                    <developer>The Astronauts</developer>
                    <eu>26 Септември 2014</eu>
                    <usa>26 Септември 2014</usa>
                </info>
            </article>
        </left>
        <content>
            <![CDATA[<p>Изиграй тази игра. Тези три думи трябва да са ти достатъчни,
                защото всичко, което ще прочетеш по-долу всъщност е просто подробно
                повторение на това първо изречение.</p> <p><strong>The Vanishing
                of Ethan Carter</strong> е от тези игри, които ще помня винаги.
                По същия начин, по който, ако се замислиш, ще намериш книга или
                филм, който остава прекрасен и съкровен, личен и дори интимен
                спомен през годините, независимо, че ти самият се променяш, растеш,
                остаряваш, откриваш зараждащия се с годините цинизъм в душата
                си и дори, за съжаление, губиш способността да бъдеш изненадван.
                Историята на Итън и неговото изчезване ще те кара да се страхуваш,
                но да не можеш да се откъснеш; да искаш да се спреш и да се полюбуваш
                на вълшебния залез, но и да усещаш необходимостта да продължиш
                напред, защото там някъде едно малко момче разчита единствено
                на теб, за да бъде спасено.</p> <p>Ти си Пол Просперо, частен
                детектив, притежаващ свръхестествената способност да използва
                уликите на дадено местопрестъпление, за да пресъздаде изцяло
                самата сцена, по начин, наподобяващ поглед назад във времето.
                Това ти помага да решаваш успешно заплетени и сложни случаи,
                а оттам и да станаш достатъчно известен, за да получаваш писма
                от фенове. Един от тях е Итън Картър &ndash; малко и сериозно
                уплашено момче. Писмата му говорят за това, че той е в опасност,
                както и че тъмна сила разпростира зловещото си влияние върху
                неговото семейство. Страхът на момчето е очевиден, а когато писмата
                рязко прекъсват, Просперо усеща, че нещо наистина не е наред.
                Мислейки сериозно за своето пенсиониране, детективът осъзнава,
                че това може да е последният му случай, но въпреки това, без
                да се бави, той поема към малкото и почти откъснато от цивилизацията
                градче Red Creek Valley. Скрито в планините, то е едно от многото
                подобни места, преживели разцвета си в годините на бурната индустриализация,
                само за да започнат неспасяемото си пропадане след това. Полуразрушените
                мостове, изоставените ж.п. гари и фабрики, потъналите в треви
                вагони, къщи и дворове са следствие от този процес, но са и перфектната
                основа, върху която се гради атмосферата на играта. И това е
                само видимата с просто око част от света. Както самият Просперо
                отбелязва</p><q>There are places that exist that very few people
                can see. Ethan could have drawn a map.</q>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>the-vanishing-of-ethan-carter</tag>
            <count>01.jpg</count>
            <pointer>Горе</pointer>
            <content>
                <![CDATA[Дори камъните, които водата залива по плажа на огромното
                    езеро са сякаш идеално подредени.]]>
            </content>
        </img>
        <img isImg="img" size="small" isExtended="extended">
            <tag>the-vanishing-of-ethan-carter</tag>
            <count>02.jpg</count>
            <pointer>Дясно</pointer>
            <content>
                <![CDATA[Визуално това е едно от най-съвършените заглавия, които
                    ще украсят монитора ти.]]>
            </content>
        </img>
        <img isImg="img" size="large" isExtended="extended">
            <tag>the-vanishing-of-ethan-carter</tag>
            <count>03.jpg</count>
            <pointer>Ляво</pointer>
            <content>
                <![CDATA[Ти можеш да ходиш където пожелаеш и да решаваш загадки
                    в реда, в който сам решиш.]]>
            </content>
        </img>
    </layout>
    <layout type="read-set">
        <content>
            <![CDATA[<p>Атмосферата се допълва от фантастичната работа, която
                са свършили създателите по отношение на техническата част &ndash;
                визуално това е едно от най-съвършените заглавия, които ще украсят
                монитора ти. Всичко е изпипано до последния детайл по начин,
                който повечето игри не могат да достигнат. Личи си вниманието,
                което е отделено на всяка туфичка трева, дори камъните, които
                водата залива по плажа на огромното езеро са сякаш идеално подредени.
                В интернет можеш да намериш много статии и демонстрации за начина,
                по който е изграден (чисто технически) светът на Итън Картър.
                Направи го и ще видиш, че твоето заглеждане по това как вятърът
                движи листата на дърветата и къдри спокойните води на огромното
                езеро не е случайно. Визуалната част се допълва от страхотен
                саундтрак, който, без да се натрапва и руши атмосферата, прекрасно
                върши своята работа в нейното доизграждане. А когато трябва &ndash;
                и в нейното нагнетяване. Нямам забележки и към озвучаването на
                героите, но играх играта с английско аудио и би ми било интересно
                да я мина и в оригинал на полски.</p><q>This game is a narrative
                experience that does not hold your hand.</q> <p>Може би забелязваш,
                че споменах повторно минаване. Всъщност, ще ми е трето. Интересно,
                защото обикновено подобни игри (<strong>Dear Esther</strong>,
                <strong>Gone Home</strong>) не предполагат многократно преиграване.
                В крайна сметка основното при тях е историята и дори и да преминеш
                отново играта, то ще е само за да запълниш някоя празнина в нея.
                На хартия, в случая, става въпрос за заглавие, което предлага
                абсолютно идентично преживяване при всяко пускане - и за което
                привидно знаеш всичко още след първия път. Въпреки това <strong>The
                Vanishing of Ethan Carter</strong> крие, поне за мен, сериозен
                потенциал за преиграване. Както пише по-горе, играта не те държи
                за ръка. Тя започва и още от първата ѝ секунда, та до самия ѝ
                край 4 часа по-късно, ти можеш да ходиш където пожелаеш и да
                решаваш нейните загадки в реда, в който сам решиш (или в реда,
                в който ги откриеш). В нито един момент няма да видиш на екрана
                си паднал клон, под който да пропълзиш, за да научиш с кое копче
                клякаш, нямаш инвентар или дневник, който да разглеждаш в рамките
                на скучен туториъл. И точно тук идва очарованието &ndash; играта
                те оставя да извървиш своето пътешествие така, както ти искаш
                &ndash; и то ще е уникално този първи път, точно защото никой
                не те води напред. Затова, когато още в първите 10-15 минути
                (или първите 2 минути, или може би след половин час) намериш
                окървавен труп, това&nbsp; ще е много различно изживяване за
                теб, на база на направеното/видяното преди това. Това ще е единственото
                конкретно нещо, което ще кажа за самия геймплей, просто защото
                всичко останало би било спойлър, колкото и малко да е. От друга
                страна спокойно мога да спомена нещо за механиката на загадките.
                Както писах по-горе, в ролята си на детектив със свръхестествени
                способности, ще можеш да възстановяваш сцените на месторестъпленията
                така, както са се случили. За целта трябва да &bdquo;подредиш&ldquo;
                сцената във вида, в който е била преди самото действие, което
                се опитваш да видиш. След което, във втората част на пъзела,
                трябва да наредиш правилно отделните стъпки, по които се е развило
                събитието. Решаването на тези загадки е задължително придружено
                от стабилна порция разкрита история. От друга страна ще срещнеш
                и пъзели, които косвено, но все така завладяващо ти дават факти
                относно самия Итън, неговите живот, чувства и мисли. Нещо, което
                ми допадна изключително много и ме накара наистина да искам да
                помогна на изпадналото в беда момче. Създателите са разхвърляли
                и трети тип улики, които не са свързани с конкретна загадка.
                Те са очевидни (изрезки от вестници, снимки), но и по-скрити
                такива. При първото изиграване можеш да ги подминеш, защото не
                знаеш тяхното значение. Затова и твърдя, че играта, нейните история
                и послания, не могат да бъдат обхванати от първия път. В това
                тя наподобява книга &ndash; от тези, които отгръщаш нетърпеливо
                отново, веднага след прочитането им, за да видиш къде в привидно
                лишените от тайни страници са скрити отговорите на най-страшните
                загадки.</p>]]>
        </content>
    </layout>
    <layout type="img-set" subtype="1b">
        <img isImg="img" size="large" isExtended="extended">
            <tag>the-vanishing-of-ethan-carter</tag>
            <count>04.jpg</count>
            <pointer>Ляво</pointer>
            <content>
                <![CDATA[Полуразрушените мостове, изоставените ж.п. гари и фабрики,
                    потъналите в треви вагони са перфектната основа, върху която
                    се гради атмосферата на играта.]]>
            </content>
        </img>
        <img isImg="img" size="medium" isExtended="extended">
            <tag>the-vanishing-of-ethan-carter</tag>
            <count>05.jpg</count>
            <pointer>Долу</pointer>
            <content>
                <![CDATA[Атмосферата се допълва от фантастичната работа, която
                    са свършили създателите по отношение на техническата част.]]>
            </content>
        </img>
        <img isImg="img" size="small" isExtended="extended">
            <tag>the-vanishing-of-ethan-carter</tag>
            <count>06.jpg</count>
            <pointer>Дясно</pointer>
            <content>
                <![CDATA[Лепкавата атмосфера на обреченост и надвиснала заплаха
                    е ситуирана насред невъзможно красив, меланхоличен есенен
                    пейзаж.]]>
            </content>
        </img>
    </layout>
    <layout type="read-set">
        <content>
            <![CDATA[<p>Мога да продължа още много, но всичко би било потенциален
                спойлър, който не би ми простил, ако харесаш играта дори наполовина
                толкова, колкото ми допадна на мен. <strong>The Vanishing of
                Ethan Carter</strong> e една от игрите на годината за мен и директно
                влиза в списъка ми с любими заглавия. Надявам се играта да продаде
                много, The Astronauts да получат необходимата подкрепа и бюджет
                и да ни покажат в бъдеще какво още могат. Надявам се и ти да
                си спрял да четеш този текст, да си купил играта, да си сипал
                едно голямо и в този момент да вървиш под меланхоличните, тъжни,
                но опасни и криещи смъртоносни тайни лъчи на залязващото над
                Red Creek Valley слънце. Ако все още си тук, обаче, повтарям:</p>
                <p>Изиграй тази игра.</p>]]>
        </content>
    </layout>
    <layout type="img-set" subtype="4c bottom center">
        <img isImg="img" size="large" isCaret="caret">
            <tag>the-vanishing-of-ethan-carter</tag>
            <count>07.jpg</count>
            <title>We make up horrors to help us cope with the real ones</title>
            <author>Snake</author>
            <content>
                <![CDATA[<p>Може и да ти прозвучи странно, скъпи читателю, но
                    докато играех <strong>Alien: Isolation</strong> не спирах
                    да си мисля за <strong>The Vanishing of Ethan Carter</strong>.
                    Не повдигай учудено вежди, колкото и диаметрално противоположни
                    на ниво геймплейни концепции да са двете заглавия, водещата
                    идея е изключително сходна - мрачен, зловещ и атмосферичен
                    експириънс от първо лице. И колкото и професионално да е
                    изпипан <strong>Isolation</strong>, той така и не успя да
                    ме накара да се изгубя в неговия свят, да се слея в едно
                    с персонажа си, да изпитам истински страх за виртуалната
                    си кожа. Много е лесно да генерираш хорър атмосфера насред
                    потънала в разруха космическа станция, където броди гладен
                    ейлиън, просто защото това е хорър архетип от толкова класически
                    вид, че сигурно не би било пресилено да го нарека клиширан.
                    Да, продуктът на <em>Creative Assembly</em> е толкова много
                    класи над разните му <strong>Dead Space</strong>-ове, че
                    дори не си струва да ги споменавам в едно и също изречение,
                    а оригиналният <strong>Alien</strong> на маестро <em>Скот</em>
                    на практика е един от основните първоизточници на гореспоменатия
                    архетип. Това обаче не променя факта, че ако си хорър фен
                    има реален шанс тази концепция да ти е толкова позната, че
                    да ти носи уют, наместо страх.</p>]]>
            </content>
        </img>
    </layout>
    <layout type="img-set" subtype="4c top center">
        <img isImg="img" size="large" isCaret="caret">
            <tag>the-vanishing-of-ethan-carter</tag>
            <count>08.jpg</count>
            <content>
                <![CDATA[<p><strong>The Vanishing of Ethan Carter</strong> обаче
                    успя да вледени костния ми мозък общо-взето на петата минута
                    в ситуация, която е твърде спойлърска, за да ти я разкажа,
                    и бедните ми стари кокали така и не успяха да се стоплят
                    до самия край на историята. И това, приятелю, това, на което
                    станах свидетел е наистина висш пилотаж, защото пилещата
                    нервите атмосфера не е създадена на базата на танцуващи сенки,
                    мигащи лампи, угасващи фенерчета, подлудяващи звуци в мрака
                    и прочее класически хорър номера. В <strong>Ethan Carter</strong>
                    такива неща липсват в 95 процента от времето (другите 5 са
                    ситуирани в една мина, когато за първи и последен път, <em>The
                    Astronauts</em> са се подхлъзнали върху клишето). Тук лепкавата
                    атмосфера на обреченост и надвиснала заплаха е ситуирана
                    насред невъзможно красив, меланхоличен есенен пейзаж. В една
                    игра, която с презентацията би следвало да провокира в теб
                    желанието да хванеш за ръка любимото си момиче и да отидете
                    на романтичен пикник сред природата, а не натрапчивото усещане,
                    че искаш да се махнеш по спешност от Ред Крийк Вали (но не
                    можеш, защото дори и завършен социопат като мен не би могъл
                    да изостави бедния, изгубен <em>Итън</em>, особено след като
                    започне да сглобява пъзела на историята).</p><p>Колегата
                    е написал достатъчно за чудесната и много лична история,
                    както и за необходимостта да изиграеш <strong>The Vanishing
                    of Ethan Carter</strong> повече от веднъж, за да го оцениш
                    подобаващо, така че не виждам смисъл да повтарям същото.
                    По-важното нещо, което държа да подчертая тук е фактът, че
                    в един свят, претъпкан с клишета, където ентъртейнмънт продуктите
                    рециклират едни и същи, до болка познати внушения, като просто
                    им удрят по някой и друг пласт нова полировка, <strong>The
                    Vanishing of Ethan Carter</strong> е нещо толкова различно,
                    неочаквано и уникално, че може да те остави без дъх.</p>]]>
            </content>
        </img>
    </layout>
</layouts>
