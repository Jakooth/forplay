<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>nightcrawler</tag>
                <subtype>info</subtype>
                <info type="movie" platform="movie" box="movie">
                    <bg>Лешояда</bg>
                    <en>Nightcrawler</en>
                    <actors>
                        <actor>Джейк Джиленхол</actor>
                        <actor>Риз Ахмед</actor>
                        <actor>Рене Русо</actor>
                        <actor>Бил Пакстън</actor>
                    </actors>
                    <directors>
                        <director>Дан Гилрой</director>
                    </directors>
                    <writers>
                        <writer>Дан Гилрой</writer>
                    </writers>
                    <camera>
                        <cameraman>Робърт Елсуит</cameraman>
                    </camera>
                    <music>
                        <musician>Джеймс Нютън Хауърд</musician>
                    </music>
                    <eu>31 Октомври 2014</eu>
                    <usa>16 Октомври 2014</usa>
                    <genres>
                        <genre>трилър</genre>
                        <genre>драма</genre>
                        <genre>черна комедия</genre>
                    </genres>
                    <time>117</time>
                    <similar>
                        <tag>Taxi Driver</tag>
                    </similar>
                </info>
            </article>
        </left>
        <content>
            <![CDATA[<p>Режисьорските дебюти, поне при мен, винаги са добре приветствани,
                особено когато проектите вдъхват доверие още на хартия, а в последствие
                и с трейлърите си. В случая с <strong>Nightcrawler</strong>,
                самият дебютиращ режисьор &ndash; <em>Дан Гилрой</em> не звучеше
                толкова надъхващо, имащ зад гърба си сценариите на ленти като
                <strong>The Bourne Legacy</strong> и <strong>Real Steel</strong>.
                От друга страна <em>Джейк Джиленхол</em> (<em>Бакалов</em> ми
                е забранил да го наричам <em>Гиленхал</em> :( ) толкова набра
                скорост с последните си появи в жестоки ленти като <strong>The
                Enemy</strong> и <strong>Prisoners</strong>, че нямаше как да
                не си проличи, че типът определено си подбира филмите и изпълненията
                му в тях стават все по-добри и по-добри с всяка следваща изява.
                Добави към това и приятно мрачната визия, лъхаща от трейлърите
                и потенциално-откачена и тегава история и просто нямаше как да
                не се надъхам по <strong>Nightcrawler</strong>.</p> <p>Филмът
                разказва историята на <em>Луис Блуум</em> &ndash; наглед странна
                комбинация от чешит, асоциален тип, крадец, интелигентен (макар
                и самоук) младеж и амбициозен &bdquo;работохолик&ldquo;, готов
                на всичко да бъде перфектен в това което прави... каквото и да
                е то, само да му се даде шанс за изява. След като започва да
                изпада в лична и особено депресираща дупка, комбинираща липса
                на работа, приятели, пари и чувство за удовлетворение, случайността
                (или съдбата, късмета... абе в каквото там вярваш) му поднася
                идея &ndash; да започне фрийленс &bdquo;бизнес&ldquo; като Лешояд.
                Това са оператори/снимачни екипи на свободна практика, които
                бродят из нощен Лос Анджелис и правят всичко по силите си да
                уловят всевъзможни престъпления, инциденти и изобщо всякакви
                сцени на насилие. По възможност по-брутални, по възможност извършени
                върху богати бели граждани и по възможност да ги заснемат преди
                да дойдат органите на реда и да започнат да им <em>пречат</em>
                на <em>работата</em>. В последствие кадрите се продават на жадните
                за рейтинг телевизии, които от своя страна ги монтират и напасват
                по своите си нужди и желанията на зрителската им аудитория и
                всички са доволни. &ldquo;If it bleeds &ndash; it leads&rdquo;,
                както казва героинята на <em>Рене Русо</em> &ndash; <em>Нина</em>...</p>
                <q>Основният коз на&nbsp;<strong>Nightcrawler</strong>, разбира
                се, се нарича&nbsp;<em>Джейк Джиленхол</em>. Който не само изнася
                филма на плещите си, но го прави толкова естествено, че от погледа
                му към края на филма буквално ще те побият тръпки.</q> <p>Амбицията
                и хъса на <em>Луис</em> обаче не могат да бъдат задоволени с
                игра на дребно, затова той, заедно с новонаетия си асистент започва
                все повече и повече да си играе с огъня на криминалния свят и
                конкуриращите го снимачни екипи, което бързо ескалира до една
                луда и мрачна комедийно-депресираща сатира пълна с прекрачване
                на граници &ndash; морални, професионални, човешки. Основният
                коз на <strong>Nightcrawler</strong>, разбира се, се нарича <em>Джейк
                Джиленхол</em>. Който не само изнася филма на плещите си, но
                го прави толкова естествено, че от погледа му към края на филма
                буквално ще те побият тръпки. Пичът изключително умело успява
                да изгради един от по-трудните кино образи, които съм виждал
                в последно време. Мъж, в който опасно бушуващите емоции се омешват
                с граничеща с нахалството амбициозност, тотално отсъствие на
                морал и задръжки, щипка нихилизъм и липса на каквито и да е качества
                за нормална човешка социализация. И въпреки всичко в <em>Лу</em>
                можеш да видиш и един вдъхновяващ, поучителен и леко симпатичен
                образ на млад, амбициозен и самоук странник, който просто използва
                инструментите, дадени му от тотално сбърканото ни общество, за
                да изкара прехраната си и да задоволи нуждите си. Дори и те да
                са първични и да се струват грешни на мен и теб.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>nightcrawler</tag>
            <count>01.jpg</count>
            <pointer>Горе</pointer>
            <content>
                <![CDATA[The definition of insanity!]]>
            </content>
        </img>
        <img isImg="img" size="small" isExtended="extended">
            <tag>nightcrawler</tag>
            <count>04.jpg</count>
            <pointer>Дясно</pointer>
            <content>
                <![CDATA[Толкова шарени кадри са същинска рядкост и са поставени
                    именно за контраст с останалата част от филма.]]>
            </content>
        </img>
        <img isImg="img" size="large" isExtended="extended">
            <tag>nightcrawler</tag>
            <count>02.jpg</count>
            <pointer>Ляво</pointer>
            <content>
                <![CDATA[А ти чу ли за новия ForPlay?]]>
            </content>
        </img>
    </layout>
    <layout type="read-set">
        <content>
            <![CDATA[<p>Вторият силен удар, този път от страна на дебютиращия
                <em>Дан Гилрой</em> и техническия му екип, е прекрасно преценената
                и поднесена сатира, която предсталява <em>светът</em> на <strong>Nightcrawler</strong>.
                Градската джунгла на нощен Лос Анджелис, чиито улици са пропити
                с ноар-атмосфера, престъпност и насилие, е пренесена съвършенно
                на екрана. Звучи като тотално клише, но наистина нещата работят.
                Градът тук е ужасяващо реалистичен, което остро контрастира с
                абсурдно изглеждащата, но също така реална обратна страна на
                монетата &ndash; светът на медиите, манипулиращата сила на новините
                и телевизията, както и сриващата всички скрупули жажда за пари,
                слава и реализация у хората. Режисьорът успява както да сочи
                с пръст по този задкулисен медиен свят, така и да го покаже в
                светлината на нещо нормално и дори неизбежно, което се е превърнало
                в част от ежедневието ни. А образът на <em>Джиленхол</em> е точно
                свръзката между тези два свята &ndash; дебнещия в сенките Лешояд,
                чиято едничка цел е да попие кръвта и потта на &bdquo;жертвите&rdquo;
                си от асфалта и тротоарите, да я отнесе до горните етажи на обществото
                при &bdquo;господарите&rdquo; си, където медиите да я филтрират,
                рафинират и поднесат в подобаващ вид на консуматорското общество.
                Което живее за всяка нова сензация и гледайки с погнуса сцените
                на насилие и грубост някак осмисля (или забравя?) иначе скучното
                си и сиво съществуване.</p><p>Визията на <strong>Nightcrawler</strong>
                е брутална! Камерата, близките планове, динамичните сикуънси
                с преследвания, играта със светлини и сенки... операторската
                работа се кооперира по перфектен начин с мрачната ноар-атмосфера.
                И като финален бонус идва музиката на големия <em>Джеймс Нютън
                Хауърд</em>, която е идеалната подправка за този привидно трудно
                смилаем, но въпреки това превъзходен микс от визия и емоция.</p>]]>
        </content>
    </layout>
    <layout type="img-set" subtype="1b">
        <img isImg="img" size="large" isExtended="extended">
            <tag>nightcrawler</tag>
            <count>03.jpg</count>
            <pointer>Ляво</pointer>
            <content>
                <![CDATA[Този поглед на Джейк ще те преследва дълго след филма...]]>
            </content>
        </img>
        <img isImg="img" size="medium" isExtended="extended">
            <tag>nightcrawler</tag>
            <count>05.jpg</count>
            <pointer>Долу</pointer>
            <content>
                <![CDATA[Понеделник сутрин в офиса.]]>
            </content>
        </img>
        <img isImg="img" size="small" isExtended="extended">
            <tag>nightcrawler</tag>
            <count>06.jpg</count>
            <pointer>Дясно</pointer>
            <content>
                <![CDATA[Лешояд в действие.]]>
            </content>
        </img>
    </layout>
    <layout type="read-set">
        <content>
            <![CDATA[<p>Аз, обаче, за пореден път ще се върна на <em>Джейк</em>,
                защото каквото и да си говорим той е филмЪТ и всичко гравитира
                около комплексния образ в който чудесно се въплащава и фокусът,
                въпреки постоянното си шляене, към края на лентата пада точно
                върху една тънка граница, разделяща <em>Лу</em> на две. От едната
                й страна стои прекалено амбицирания и търсещ себереализация младеж,
                който е жертва на гротескно сбърканото ни общество. От другата
                се намира тоталния психопат, за който думата &bdquo;скрупули&rdquo;
                отсъства от иначе богатия му речник и въпросното сбъркано общество
                всъщност е неговото поле за изява и той се чувства жив именно
                там. Това е неговата сцена. А хората около него са просто статистика
                и представляват стъпала, които трябва да изкачи по пътя към постигането
                на целите си. Самият <em>Джиленхол</em> сваля 15 килограма за
                ролята. Не спи добре и нарочно се преуморява, преработва и недоспива
                преди началото на снимките, за да пренесе на екрана И визуално
                представата, която двамата с режисьора <em>Гилрой</em> са имали
                за това как трябва да изглежда <em>Луис Блуум</em>. В сцената
                със счупеното огледало, която е един съвършен емоционално-актьорско-кинематографичен
                катарзис, актьорът сериозно наранява ръката си при първия take,
                за което е откаран в болница по спешност, като още същия ден
                се връща на снимачната площадка.</p> <p>Споделям ти всичко това,
                защото тази порода актьори вече отдавна са вписани в дебелите
                книгите със застрашените от изчезване видове, особено в тези
                на Холивуд. И смятам че <em>Джейк</em> заслужава всяка награда,
                до която може да се добере. А ти заслужаваш да се насладиш на
                тази му роля, която за щастие не е един кух и бездушен моноспектакъл,
                какъвто е случая с <strong>Locke</strong>&nbsp;и където не по-малко
                любимия ми <em>Харди</em> също дава всичко от себе си, но това
                не е достатъчно. Защото с <strong>Nightcrawler</strong> дебютанта
                <em>Гилрой</em> не само дава поле за изява на страхотния си главен
                актьор, но също така постила сцената и червения килим по почти
                съвършен начин и филмът е едно своеобразно изживяване, което
                със сигурност ще се класира като един от най-качествените кино-експириънси
                за 2014-та.</p>]]>
        </content>
    </layout>
</layouts>
