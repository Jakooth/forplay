<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>dawn-of-the-planet-of-the-apes</tag>
                <subtype>info</subtype>
                <info type="movie" platform="movie" box="movie">
                    <bg>Зората на Планетата на Маймуните</bg>
                    <en>Dawn of the Planet of the Apes</en>
                    <actors>
                        <actor>Анди Съркиз</actor>
                        <actor>Джейсън Кларк</actor>
                        <actor>Гари Олдман</actor>
                        <actor>Кери Ръсел</actor>
                        <actor>Коди Смит-МакФий</actor>
                        <actor>Кърк Асеведо</actor>
                    </actors>
                    <directors>
						<director>Мат Рийвс</director>
					</directors>
                    <writers>
                        <writer>Марк Бомбак</writer>
                        <writer>Рик Джафа</writer>
                        <writer>Аманда Силвър</writer>
                    </writers>
                    <camera>
						<cameraman>Майкъл Сересин</cameraman>
					</camera>
                    <music>
						<musician>Майкъл Джиакино</musician>
					</music>
                    <eu>11 Юли 2014</eu>
                    <usa>11 Юли 2014</usa>
                    <genres>
                        <genre>фантастика</genre>
                        <genre>драма</genre>
                    </genres>
                    <time>130</time>
                    <similar>
                        <tag>Rise of the Planet of the Apes</tag>
                        <tag>Planet of the Apes (2001)</tag>
                        <tag>Avatar</tag>
                    </similar>
                </info>
            </article>
        </left>
        <content>
            <![CDATA[<p>Когато преди 3 години се появи „рибута“, „римейка“, „прикуъла”
                (или с каквито там чуждици искаш си го наричай) на вселената,
                позната като <strong>Планетата на маймуните</strong> и носещ
                досадно дългото заглавие <strong>Възхода на Планетата на маймуните</strong>,
                нямах грам очаквания към лентата. Проектът звучеше странно от
                самото начало, горчивката от нескопосаната версия по темата на
                Тим Бъртън още стоеше, режисьорът бе неизвестен, а <em>Джеймс
                Франко</em>, изпълняващ централната роля там, тъкмо бе загатнал
                актьорския си потенциал, но още трябваше да се доказва. Поне
                пред мен. И може би точно поради тези факти, филмът ме изненада
                <em>адски</em> приятно. <em>Анди Съркиз</em> ни дари с поредното
                си смазващо CG изпълнение, а филмът умело пресъздаде иначе нелекото
                за поднасяне зараждане на този своеобразен „бунт“ на маймуните
                и постла за предстоящата им доминация над човешката раса. Всичко
                това бе постигнато най-вече със стегнат сценарий и премерен баланс
                между драмата, зрелището, клишето и неизбежните за подобен род
                ленти поучителен тон и философски размисли.</p><q>Ами за съжаление
                миш-маш, в който се редуваха тотални клишета, прекрасна визия,
                малоумни актьори и жестоки режисьорски проблясъци.</q><p>Казвам
                всичко това, защото при тук разглежданото продължение, носещо
                не по-късото и не по-малко дразнещо заглавие <strong>Зората на
                Планетата на маймуните</strong>, очакванията ми вече бяха изключително
                високи. И нямаше как да бъде друго ядче – освен приятно изненадалата
                ме първа част, на режисьорския стол при продължението задник
                положи не кой да е, а един от по-симпатичните ми и оставащи все
                още в сянката на колегите си съвременни творци, а именно <em>Мат
                Рийвс</em>, дарил ни с един от последните качествени “found footage”
                филми <strong>Cloverfield</strong> и един от последните качествени
                американски хоръри – <strong>Let me in</strong>. Като добавим
                и обещаващите трейлъри, наличието на <em>Гари Олдман</em> и позиционирането
                на таймлайна при сблъсъка човек-маймуна точно в най-пиковата
                му точка – очаквах нищо по-малко от добре заснето зрелище, което
                обаче да е една идея по-интелигентно и „човешко“, от болшинството
                летни сай-фай хитове като последния <strong>Трансформърс</strong>,
                да речем.</p><p>Какво получих ли? Ами за съжаление миш-маш, в
                който се редуваха тотални клишета, прекрасна визия, малоумни
                актьори и жестоки режисьорски проблясъци. Тъжната истина е, че
                това е поредния филм, в който страхотните режисура и кинематография
                се сблъскват челно с половинчат сценарий и страх да се бяга от
                утвърдените в киното структура и ритъм, а от парчетата, останали
                по пътя след катастрофата е сглобен един кино-Франкенщайн, който
                хем ще впечатли, хем ще породи погнуса у зрителя. Но нека ти
                разкажа по-подробно, защо не се получиха съвсем нещата.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>dawn-of-the-planet-of-the-apes</tag>
            <count>04.jpg</count>
            <pointer></pointer>
            <content>
                <![CDATA[]]>
            </content>
        </img>
        <img isImg="img" size="small" isExtended="extended">
            <tag>dawn-of-the-planet-of-the-apes</tag>
            <count>07.jpg</count>
            <pointer></pointer>
            <content>
                <![CDATA[]]>
            </content>
        </img>
        <img isImg="img" size="large" isExtended="extended">
            <tag>dawn-of-the-planet-of-the-apes</tag>
            <count>14.jpg</count>
            <pointer></pointer>
            <content>
                <![CDATA[]]>
            </content>
        </img>
    </layout>
    <layout type="read-set">
        <content>
            <![CDATA[<p>На първо място – филмът е дразнещо предвидим. От първата
                до последната минута няма да те изненада с нищо на сюжетно ниво,
                а когато започнат да идват „туистовете“ и „драматичните обрати“
                ти ще си казваш „най-сетне, откога ви чаках!“. Което е непростимо,
                но предполагам никой в сценарния и продуценския екип не е имал
                топките да прави нещо смело или не дай Боже разчупено. В резултат
                ще гледаш поредната интерпретация на <strong>Покахонтас</strong>,
                <strong>Аватар</strong>, <strong>Танцуващия с Вълци</strong>
                и каквото там се сетиш, включващо сблъсък между цивилизация и
                по-примитивна и/или племенна структура плюс вървящите с това
                клишета.</p><q>Технически филмът е не само на очакваното високо
                ниво, но дори се доближава до нови висоти в това отношение.</q><p>Което
                ни води до втория вбесяващ момент в лентата – тоталната чернобялост
                на посланията и философските трактовки, които няма как да не
                валят като из ведро от подобен род филми. Социалния упадък на
                човешката раса е толкова оставен на заден план (въпреки потенциала
                си и доста приятната <strong>The Last of Us</strong> визията
                в Сан Франциско), че дори няма да запомниш имената на хомо-сапиенсите.
                Нищо, че от теб очевидно се очаква да си съпричастен на личните
                им драми, които са ти инфодъмпнали в рамките на по 2 минути,
                докато най-вероятно си си ровил в телефона в киното. Истината
                е, че за съжаление американеца явно не го интересува неизбежно-апокалиптичното
                бъдеще на сънародниците му, а му е по-важно да види как дискриминацията
                не води до нищо хубаво и как няма добри и лоши. С най-голямо
                удоволствие бих заменил думата „дискриминация“ с „расизъм“, защото
                реално във филма се случва точно това... но... говорим за...
                маймуни все пак. Някой може да ме осъди. Идеята ми е, че в основата
                на филма са заложени клишета от типа „всички сме еднакви“ и това
                се набива дразнещо през цялото време, показвайки ни как в лагера
                на цивилизованите хора има тотални примати (говоря основно за
                кестена <em>Кърк Асевадо</em>, но и реднеците в оръжейната са
                добри примери), но същевременно и при тепърва изграждащите си
                някакви по-социални отношения маймуни се намират добри и интелигентни
                същества. Като добавим и баналните предателства и семейно-драматични
                моменти... този филм сме го гледали. Дори няколко пъти вече,
                но с различни имена.</p>]]>
        </content>
    </layout>
    <layout type="img-set" subtype="3b" object="actors">
        <actor tag="andy-serkis" count="01">Анди Съркиз</actor>
        <actor tag="jason-clarke" count="01">Джейсън Кларк</actor>
        <actor tag="gary-oldman" count="02">Гари Олдман</actor>
        <actor tag="keri-russell" count="01">Кери Ръсел</actor>
        <actor tag="kodi-smit-mcphee" count="01">Коди Смит-МакФий</actor>
        <actor tag="kirk-acevedo" count="02">Кърк Асеведо</actor>
    </layout>
    <layout type="read-set">
        <content>
            <![CDATA[<p>И тъй като така и така споменах братята американци (вижте,
                наричам ги братя, аз съм самата толерантност!), ще използвам
                тяхната бейзболна терминология. Своеобразния Strike 3 при малоумията
                на филма идва от актьорския състав, който е толкова некомпетентен
                и събиран от кол и въже, че ме е страх дори да използвам зеленчукови
                сравнения, от страх да не обидя горкия зарзават. Искам просто
                да спомена главния тип – <em>Джейсън Кларк</em>, чийто поглед
                през целия филм е по-празен и от портфейла ми след лятната почивка,
                а преливането от тъжен на сериозен поглед при него отнема 5-6
                кадъра, ама от по-дългите. Важно е да отбележа, че <em>Гари Олдман</em>
                се постара, но тъпаците му бяха оставили около половин цигара
                време да изгради персонажа си, та дори и неговия „катарзис“ може
                спокойно да мине за нелеп, макар и добре изигран. Хлапето от
                <strong>Let me in</strong> (където направи ебем ти ролята) беше
                просто пълнеж, като същото важи и за всеки друг страничен персонаж
                – независимо дали е маймуна или човек. <em>Анди Съркиз</em> отново
                прави качествена роля, но той вече няма с какво да ни изненада
                в това отношение. Честно казано тук <em>Коба</em>, „изигран“
                от <em>Тоби Кебъл</em> (ако не знаеш кой е или го свързваш само
                с <strong>RocknRolla</strong> – марш да гледаш <strong>Dead</strong><strong>
                man’s Shoes</strong> на <em>Шейн Медоус</em>!) е една идея по-запомнящ
                се примат от <em>Цезар</em>.</p><p>Бързам, след всичката тази
                хранилка, да ти кажа все пак какво ми допадна във филма и какво
                амбицира тази повече от средна оценка от моя страна. Мога да
                го кажа в две думи – <em>Мат Рийвс</em>. Ако трябва да са четири
                ще добавя и <em>Майкъл Сересин</em>. Ако имам място за 6 включвам
                и <em>Майкъл Джиакино</em> в кюпа, но с леки уговорки. Няма какво
                да се залъгваме – технически филмът е не само на очакваното високо
                ниво, но дори се доближава до нови висоти в това отношение. Оставаме
                настрана приматите – при тях всичко е ясно и моушън кепчъринга
                там е изчистен до съвършенство. Масовите сцени бяха доста добре
                заснети, изпълнени и подчертани от музикалния съпровод. Филмът
                също така се радва на 2 превъзходни tracking shot-а (дълги сцени
                без спиране на камерата и смяна на кадъра), за които свалям шапка
                на екипа. Особено за този с БТР-а.</p>]]>
        </content>
    </layout>
    <layout type="img-set" subtype="2a">
        <img isImg="img" size="large" isExtended="extended">
            <tag>dawn-of-the-planet-of-the-apes</tag>
            <count>03.jpg</count>
            <pointer></pointer>
            <content>
                <![CDATA[]]>
            </content>
        </img>
        <img isImg="img" size="medium" isExtended="extended">
            <tag>dawn-of-the-planet-of-the-apes</tag>
            <count>20.jpg</count>
            <pointer></pointer>
            <content>
                <![CDATA[]]>
            </content>
        </img>
        <img isImg="img" size="small" isExtended="extended">
            <tag>dawn-of-the-planet-of-the-apes</tag>
            <count>06.jpg</count>
            <pointer></pointer>
            <content>
                <![CDATA[]]>
            </content>
        </img>
    </layout>
    <layout type="read-set">
        <content>
            <![CDATA[<p>Като цяло си личи как <em>Рийвс</em> едва ли не е дал
                всичко от себе си, за да накара <strong>Зората</strong> (леле,
                колко <strong>Twilight</strong>-ски звучи...) да изплува на повърхноста
                от фекални води, сътворени от колегите му сценаристи. Всъщност
                май тук е момента да отворя една лека скобка и да спомена, че
                един от основните драскачи на лентата – <em>Марк Бомбак</em>
                е писал още сценариите на четвъртия <strong>Die Hard</strong>,
                римейка на <strong>Total Recall</strong> и последния <strong>Wolverine</strong>,
                а сега му е поверена екранизацията по... <strong>50 Shades of
                Grey</strong>. Както би казал нашият приятел <em>Спиндермаан</em>
                – наиаде са ан хои, момчето. Сигурен съм, че талантът му ще бъде
                оценен! Та идеята ми беше, че <em>Рийвс</em> наистина се бори
                с клишето и може би там е и грешката му, защото контрастът между
                неговата работа и тази на колегите му писачи става твърде досаден.
                По-скоро трябваше да последва примера на <em>Камерън</em> и да
                накара клишето да работи за него, както се случи в <strong>Аватар</strong>.
                Защото в <strong>Зората</strong> от клишетата направо боли (съвсем
                буквално и физически, междувпрочем, защото на 3 пъти зверски
                се плеснах по челото, забравяйки, че съм нахлузил 3D очила...).
                Но естествено, тук сравняваме лимони със зимни гуми. Така или
                иначе <em>Мат</em> очевидно е направил е каквото може. А то включва,
                освен вече споменатия усет към кинематография и епосите, една
                много атмосферична откриваща сцена с лек реверанс към <strong>2001:
                Одисея в космоса</strong> на <em>Кубрик</em> (особено на ниво
                музика) и също така умело подбран завършващ кадър, фокусиращ
                върху очите на <em>Цезар</em>. Което всъщност е един много приятен
                паралел и затварящ „кръга“ момент, правейки го поредния наистина
                силен проблясък в лентата.</p> <p>В крайна сметка, <strong>Зората
                на Планетата на маймуните</strong> показва не само сблъсъка между
                човек и примат, ами и битката между кадърни и некадърни кино-творци.
                Интересното е, че и при двете свади е ясно кой губи. В първия
                случай това сме ние, бидейки хора, а във втория... пак сме ние,
                бидейки зрители. Баси, колко сме преебани... Все пак в никакъв
                случай не бих нарекъл <strong>Зората</strong> тотална загуба
                на време. Единствено можеш да се разочароваш, в случай че подобно
                на мен си решил, че това ще е mind over matter лента, защото
                реално е точно обратното. Което не е задължително лошо... За
                мен филмът е една идея по-слаб от предния като цялостен продукт,
                но техническия скок е забележителен, а режисурата е на стабилно
                нива. Остава ми само се надявам, <em>Марк Бомбарк</em> и колегите
                му да напишат по-свестен текст за задължтелното продължение,
                защото вече са свързвани с проекта. Ако това стане съм готов
                да им простя тази половинчата, но все пак съвсем поносима средна
                част на новата „трилогия“. И дано правейки <strong>50 нюанса
                на сивото</strong> <em>Бомбаркчо</em> вземе най-сетне да научи,
                че не всичко е толкова черно и бяло, колкото му се ще да е...</p>]]>
        </content>
    </layout>
</layouts>
