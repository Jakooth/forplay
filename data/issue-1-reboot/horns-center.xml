<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>horns</tag>
                <subtype>info</subtype>
                <info type="movie" platform="movie" box="movie">
                    <bg>Рога</bg>
                    <en>Horns</en>
                    <actors>
                        <actor>Даниел Радклиф</actor>
                        <actor>Джуно Темпъл</actor>
                        <actor>Джо Андерсън</actor>
                        <actor>Макс Мингела</actor>
                        <actor>Хедър Греъм</actor>
                        <actor>Катлийн Куинлан</actor>
                        <actor>Джеймс Ремар</actor>
                        <actor>Дейвид Морз</actor>
                    </actors>
                    <directors>
                        <director>Александър Ажа</director>
                    </directors>
                    <writers>
                        <writer>Кийт Бънин по едноименния роман на Джо Хил</writer>
                    </writers>
                    <camera>
                        <cameraman>Фредерик Елмс</cameraman>
                    </camera>
                    <music>
                        <musician>Робин Куде</musician>
                    </music>
                    <eu>няма</eu>
                    <usa>3 Октомври 2014</usa>
                    <genres>
                        <genre>фентъзи</genre>
                        <genre>черна комедия</genre>
                        <genre>хорър</genre>
                        <genre>романтична драма</genre>
                    </genres>
                    <time>120</time>
                </info>
            </article>
        </left>
        <content>
            <![CDATA[<p><strong>Horns</strong> получи безкрайно противоречиви
                отзиви, в което реално няма нищо странно. Дори да оставим настрана
                потенциалната сянка на един по-добър литературен оригинал, съпътстваща
                солиден процент от екранизациите (казвам го с уговорката, че
                така и не съм чел едноименния роман на <em>Джоузеф Хилстром Кинг</em>
                a.k.a. <em>Джо Хил</em>), любимата ми френска откачалка <em>Александър
                Ажа</em> просто жонглира с твърде много жанрове, за да не изпусне
                юздите в някакъв момент. <strong>Horns</strong> се опитва да
                напъха в двучасовата си дължина драма, романтика, черна комедия,
                криминале, фентъзи, религиозна сатира, експлойтейшън и хорър,
                и в няколко ключови момента буквално можеш да видиш как принципно
                стегнатата история се гърчи в шизофренични пристъпи, а цели сцени
                увисват в нищото, останали без цел и посока.</p> <p>Уточнявайки
                всичко това обаче, трябва да подчертая, че <em>Ажа</em> заслужава
                адмирации заради смелия експеримент, а <em>Даниел Радклиф</em>
                успява да си проправи път с изненадваща увереност през непрекъснатите
                смени на настроението. Честно казано всичко, което исках от момъка
                е да не ми навява мрачни асоциации с неориентирания <em>Хари</em>,
                но той всъщност прави доста адекватна роля. За съжаление, всички
                останали фигури върху дъската са абсолютно взаимозаменяеми, а
                половината роли можехме да ги изиграем аз и <em>Коралски</em>
                в обедната почивка. Добрата новина в случая обаче е, че фокусът
                е поставен с такава кристална яснота върху <em>Радклиф</em> и
                неговия <em>Иг Периш</em>, че всички останали са по-скоро сюжетни
                двигатели, отколкото пълнокръвни образи.</p> <p>Още по-добрата
                новина е, че филмът е добър. Не много, но достатъчно. <em>Хил</em>
                видимо е черпил вдъхновение от баща си със страшна сила и в <strong>Horns</strong>
                има ужасно много <em>Стивън Кинг</em>, като на моменти изпитах
                натрапчивото усещане, че гледам сцени от <strong>То</strong>
                и <strong>Тялото</strong> (филмирано като <strong>Stand by Me</strong>,
                в случай, че си илитерат), но пречупени през саркастично-наркотичната
                призма на <em>Ървин Уелш</em>/ранния <em>Дани Бойл</em>. И ако
                в някоя вселена това не се класира като чудовищен комплимент,
                аз определено не бих искал да живея в нея. Освен това, като изключим
                един момент в средата, когато <em>Ажа</em> очевидно се е опитал
                да вкара твърде голяма част от романа в твърде малко екранно
                време, жанровият коктейл ми допадна наистина много. Лентата носи
                една адски приятна горчиво-весела атмосфера, а и както отбелязах
                по-горе, под разнородните пластове, историята е стегната и добре
                разказана.</p><p>Въпросната проследява неволите на преждеспоменатия
                <em>Иг Периш</em>, който в една мрачна утрин се събужда със зверски
                махмурлук и чифт демонични рога на челото. Скоро научаваме, че
                рогата всъщност са най-малкият му проблем, защото младежът е
                основен заподозрян в бруталното изнасилване и убийство на дългогодишната
                си приятелка, в която е бил безпаметно влюбен. Търсещите поредната
                кървава сензация медии и озверелите му съграждани определено
                са прави за едно - <em>Иг</em> наистина притежава всички данни,
                за да бъде безмилостен убиец, просто защото в този момент би
                дал всичко, за да открие копеленцето, отнело му най-скъпия човек
                на света, и да го разкъса с голи ръце. Мистериозните рога сякаш
                са физическото проявление на тази дива ярост, но всъщност се
                оказват нещо много повече - демоничен (или божествен?) инструмент,
                позволяващ на <em>Периш</em> да извади на показ най-лошото в
                хората край него и дори директно да надникне в мислите им, за
                да види най-мръсните им и мрачни тайни. Инструмент, който той
                планира да използва, за да открие убиеца.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>horns</tag>
            <count>01.jpg</count>
            <pointer>Горе</pointer>
            <content>
                <![CDATA[Любими, казвала ли съм ти, че се влюбих безпаметно в
                    теб, след като те гледах как рапираш в Prost?]]>
            </content>
        </img>
        <img isImg="img" size="small" isExtended="extended">
            <tag>horns</tag>
            <count>03.jpg</count>
            <pointer>Ляво</pointer>
            <content>
                <![CDATA[Размених си магическата пръчка за вила, кола на старо
                    и свястна роля. На далавера съм, к'во?]]>
            </content>
        </img>
        <img isImg="img" size="large" isExtended="extended">
            <tag>horns</tag>
            <count>02.jpg</count>
            <pointer>Дясно</pointer>
            <content>
                <![CDATA[Главният дава актьорски наставления на Даниел Радклиф.]]>
            </content>
        </img>
    </layout>
    <layout type="read-set">
        <content>
            <![CDATA[<p>Както и сам виждаш, <strong>Horns</strong> е твърде странен
                дори и на ниво концепция, най-малкото, защото нито от резюмето
                по-горе, нито от самия филм ще ти стане напълно ясно дали заглавните
                рога са метафора, класически фентъзи елемент или и двете. Толкова
                странен, че възприемането му е в огромна степен въпрос на индивидуално
                усещане. <em>Ажа</em> се оптива да изсвири филмовата си мелодия
                върху твърде много струни от арфата на емоциите ти едновременно
                (в този ред на мисли май трябва да спомена, че музиката в <strong>Horns</strong>
                e основен двигател на повечето сцени по начин, който сме свикнали
                да свързваме най-вече с филмите на <em>Снайдър</em>). От това
                колко от тях ще успее да докосне по правилния начин, зависи дали
                лично за теб филмът ще се превърне в какофония или в една екстравагантна,
                но красива мелодия. Подобно на текстовете на <em>Кинг Старши</em>,
                тук има твърде много неща, които няма да ти подействат особено
                много, ако не си ги изживял лично в по-голяма или по-малка степен.
                Пък и трябва да си достатъчно широкоскроен и да подходиш с идеята,
                че реалният живот не може да се набута в конкретни жанрови рамки,
                за да приемеш, че - примерно - груба сцена, в която двама полицаи
                си лапат пишките, не разрушава емоционалния заряд на трогателната
                любовна история, а дори я прави някак по-истинска, защото отмива
                обичайната филмова захаросаност. В този ред на мисли, оценката
                по-долу е отражение на начина, по който според мен масовата публика
                би възприела <strong>Horns</strong>. Личната ми е малко по-висока.</p>]]>
        </content>
    </layout>
</layouts>
