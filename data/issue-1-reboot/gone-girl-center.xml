<?xml version="1.0" encoding="utf-8"?>
<layouts>
    <layout type="read-set">
        <left>
            <article imgLayout="tall">
                <tag>gone-girl</tag>
                <subtype>info</subtype>
                <info type="movie" platform="movie" box="movie">
                    <bg>Не казвай сбогом</bg>
                    <en>Gone Girl</en>
                    <actors>
                        <actor>Бен Афлек</actor>
                        <actor>Розамунд Пайк</actor>
                        <actor>Нийл Патрик Харис</actor>
                        <actor>Тайлър Пери</actor>
                        <actor>Кери Куун</actor>
                        <actor>Ким Дикенс</actor>
                    </actors>
                    <directors>
                        <director>Дейвид Финчър</director>
                    </directors>
                    <writers>
                        <writer>Джилиън Флин</writer>
                    </writers>
                    <camera>
                        <cameraman>Джеф Кроненует</cameraman>
                    </camera>
                    <music>
                        <musician>Трент Резнър и Атикъс Рос</musician>
                    </music>
                    <eu>3 Октомври 2014</eu>
                    <usa>3 Октомври 2014</usa>
                    <genres>
                        <genre>трилър</genre>
                        <genre>драма</genre>
                    </genres>
                    <time>149</time>
                    <similar>
                        <tag>Prisoners</tag>
                        <tag>Wild Things</tag>
                    </similar>
                </info>
            </article>
        </left>
        <content>
            <![CDATA[<p>Ще започна с личната си драма, че все по-малко именити
                режисьори съумяват да запазят филмографията си хем дълга, хем
                качествена в последните години. <em>Нолан</em> направи лека крачка
                назад с последния <strong>Батман</strong>, <em>Аронофски</em>
                направо се спъна в библейските си напъни с <strong>Ной</strong>,
                така че моите &bdquo;любимци&ldquo; започнаха да падат един по
                един. Единствено <em>Финчър</em> продължаваше да мачка още от
                края на деветдесетте до днес и въпреки че не съм особен &bdquo;фен&ldquo;
                на <strong>Зодиак</strong> и <strong>Бенджамин Бътън</strong>
                (затова пък намирам <strong>Паник Стая</strong> за ужасно недооценена
                лента), няма как да не призная класата и в двата филма. <em>Дейвид</em>
                просто си го може...</p><q>Ще се насладиш на рядко интелигентна
                кримка, в която завоите са толкова остри, че дори да не внимаваш
                особено пак ще усетиш ударната им сила и тласъка им в седалката/стола
                си.</q><p><strong>Gone Girl</strong> е поредно доказателство,
                че именития режисьор не само няма намерение да направи поне един
                слаб филм, но също така няма да спре да скача между жанровете
                и провокативните опити да опита от всичко. Интересното в случая
                е, че за да разбереш колко дълбок и комплексен филм е <strong>Gone
                Girl</strong>, трябва или да го видиш, или да ти го оспойлят.
                Второто е ужасно често срещано из всички ревюта и материали по
                темата, което намирам за крайно непрофесионално и грозно, затова
                ще имам нелеката задача да ти обясня защо смятам филмът за парче
                кино-гениалност, без да мога да ти дам конкретен пример за това.
                Трудничко е, но да видим.</p> <p>Филмът проследява историята
                на младото семейство <em>Дън</em>, състоящо се от <em>Ник</em>
                (<em>Бен Афлек</em>) и <em>Ейми</em> (<em>Розамунд Пайк</em>),
                като &bdquo;перспективата&ldquo; от един момент започва прескача
                между гледните точки на двамата и бавно разбираш, че нещо в брака
                им куца и няма как вижданията на двойката за съвместния им живот
                да са толкова противоположни. На сутринта след Четвърти юли,
                когато семейство <em>Дън</em> трябва да отпразнува своята пета
                годишнина заедно, <em>Ейми</em> изчезва при странни обстоятелства.
                Ник започва издирване, в което се включва богатото семейство
                на момата, както и целия град, а в последствие (не без помощта
                на силата на медиите) нещата ескалират до събитие от национален
                мащаб. И да &ndash; ако си <em>Кевин Смит</em> нърд като нас
                двамата с <em>Бакалов</em> тук е моментът, да усетиш ироничната
                нотка в това, че <em>Бен Афлек</em> за втори път ще участва в
                <strong>Преследването на Ейми</strong>.</p><p>Спирам дотук с
                &bdquo;разказваческата&ldquo; част, защото от този момент насетне
                филмът започва със своите завои, обрати, туистове, &bdquo;шокъри&ldquo;
                и бавното разплитане на мистерии, за които може би не си и подозирал
                гледайки само трейлъри. Истината е, че <em>Финчър</em> по брилянтен
                начин успява да води зрителя за носа и да му показва <em>точно</em>
                парчетата от пъзела, които иска да видиш в конкретния момент.
                С <strong>Gone girl</strong> <em>Дейвид</em> рисковано, но и
                умело жонглира между твърде много жанрове и настроения &ndash;
                в един момент ще решиш, че филмът е нищо повече от една своеобразна
                дисекция на сложните отношения между мъжете и жените. В следващия
                миг ще усетиш нотките на сатира и осмиване на американския лайфстайл,
                риалити-манията, силата на медиите и стадния манталитет на драгия
                зрител. След поредния остър сюжетен завой може да решиш, че филмът
                ще е поредна творба по темата за Femme fatale &ndash; съблазнителната
                и фатална жена, която живее с едничката цел да прави живота на
                мъжете черен, а защо не и да го унищожи.</p>]]>
        </content>
    </layout>
    <layout type="img-set" subtype="1a">
        <img isImg="img" size="medium" isExtended="extended">
            <tag>gone-girl</tag>
            <count>01.jpg</count>
            <pointer>Горе</pointer>
            <content>
                <![CDATA[Ако и аз имах сестра барманка, цирозата нямаше да закъснее.]]>
            </content>
        </img>
        <img isImg="img" size="small" isExtended="extended">
            <tag>gone-girl</tag>
            <count>03.jpg</count>
            <pointer>Дясно</pointer>
            <content>
                <![CDATA[Ще ме арестувате? Та аз съм Батман!]]>
            </content>
        </img>
        <img isImg="img" size="large" isExtended="extended">
            <tag>gone-girl</tag>
            <count>02.jpg</count>
            <pointer>Ляво</pointer>
            <content>
                <![CDATA[Мило дневниче...]]>
            </content>
        </img>
    </layout>
    <layout type="read-set">
        <content>
            <![CDATA[<p>Но в края на филма най-вероятно ще осъзнаеш (с облекчение),
                че <strong>Gone girl</strong> в нито един момент не сочи с пръст,
                нито показва някакви ултимативни житейски истини и през този
                близо тричасов кино-трип режисьорът <em>Финчър</em> и сценаристката/авторката
                на романа-оригинал <em>Флин</em> просто са целяли да ти разкажат
                една комплексна, малко изненадваща и шокираща, но и съвсем простичка
                в сърцевината си история за човешките взаимоотношения, на фона
                на един абсурден модерен свят, доминиран от медии, сензации и...
                селфита. Свят, където &bdquo;истината&ldquo; отстъпва място на
                това, как хората и обществото гледат на ситуацията и персоната
                ти и свят, в който ПиАр-а има по-голяма тежест от фактите и доказателствата.
                И точно с оглед на това, за мен най-тъжния и обобщаващ всички
                мотиви момент от филма е един иначе невзрачен разговор в закусвалнята
                към края, когато четирима души, които са пределно наясно с истината
                за събитията признават един пред друг, че са напълно безсилни
                да направят каквото и да е по случая.</p><q>Gone Girl е поредно
                доказателство, че именития режисьор не само няма намерение да
                направи поне един слаб филм, но също така няма да спре да скача
                между жанровете и провокативните опити да опита от всичко.</q>
                <p>Мога да сипя още много суперлативи по <strong>Gone Girl</strong>,
                настрана от прекрасния сценарий &ndash; <em>Трент Резнър</em>
                и <em>Атикъс Рос</em> за пореден път са в чудесна колаборация
                с <em>Финчър</em> и фоновата им музика в нито един момент не
                натоварва и не изпъква над случващото се на екрана. А то отново
                е заснето и монтирано на изключително ниво и като атмосфера,
                камера и пресъздаване на мистерията много напомня на друг прекрасен
                филм в жанра от последните години &ndash; <strong>Prisoners</strong>
                на канадеца <em>Денис</em> <em>Вилньов</em>. За актьорската игра
                също мога да кажа само хубави неща. <em>Бен Афлек</em> никога
                не ми е бил особено симпатичен, но по перфектен начин влиза в
                ролята на мъж, ходещ по тънкото въже разделящо тъй наречените
                America&rsquo;s Sweetheart от America&rsquo;s Most Wanted. <em>Розамунд
                Пайк</em> му партнира/контрира по превъзходен начин, като освен
                с перфектно дупе момата може да се похвали и с рядко кадърно
                прескачане между комплексните и често менящи се (типично по женски)
                емоции на героинята си. Страничните персонажи &ndash; детектив
                <em>Боуни</em>, сестричката <em>Го</em>, адвокат <em>Боут</em>,
                богаташчето <em>Колинс</em>, родителите на <em>Ейми</em>... просто
                безупречен актьорски състав!</p>]]>
        </content>
    </layout>
    <layout type="img-set" subtype="1b">
        <img isImg="img" size="large" isExtended="extended">
            <tag>gone-girl</tag>
            <count>05.jpg</count>
            <pointer>Ляво</pointer>
            <content>
                <![CDATA[Типичен финчърски кадър.]]>
            </content>
        </img>
        <img isImg="img" size="medium" isExtended="extended">
            <tag>gone-girl</tag>
            <count>04.jpg</count>
            <pointer>Долу</pointer>
            <content>
                <![CDATA[МЯУ!]]>
            </content>
        </img>
        <img isImg="img" size="small" isExtended="extended">
            <tag>gone-girl</tag>
            <count>06.jpg</count>
            <pointer>Дясно</pointer>
            <content>
                <![CDATA[С риск да засегна част от аудиторията ни - не ги разбирам
                    гейовете...]]>
            </content>
        </img>
    </layout>
    <layout type="read-set">
        <content>
            <![CDATA[<p>В заключение ще споделя единствената си <em>лека</em>
                забележка към филма, а именно че към края малко като че ли се
                попрекали с обратите, което поне за мен уби дори леките наченки
                на &bdquo;реализъм&ldquo; в <strong>Gone Girl</strong>. Според
                мен <em>Финчър</em> и <em>Флин</em> твърде много са се увлекли
                в плетенето на паяжини и замъгляването на зрителските погледи
                с тях. Въпреки това, обаче, <strong>Gone Girl</strong> е със
                сигурност един от най-качествените филми излизали последните
                няколко години и ще ти предложи едни 150 минути истинско кино,
                през които ще видиш дисекцията на една сложна връзка и то през
                погледа както на мъжа, така и на жената (което идва както от
                екранната връзка <em>Афлек</em>-<em>Пайк</em>, така и от задкулисната
                колаборация <em>Финчър</em>-<em>Флин</em>). Ще се насладиш на
                рядко интелигентна кримка, в която завоите са толкова остри,
                че дори да не внимаваш особено пак ще усетиш ударната им сила
                и тласъка им в седалката/стола си. И не на последно място &ndash;
                ще станеш свидетел на една еротично-сатирична кино-магия, която
                ще те накара да се позамислиш за едно-две неща, ще изпише усмивка
                на лицето ти в дадени моменти и, в случай че си представител
                на мъжкия пол &ndash; неусетно ще осъзнаеш как и ти неведнъж
                си се чувствал като героя на <em>Афлек</em> в откриващия филма
                негов монолог. Нека си го признаем &ndash; всеки един от нас
                е искал да отвори тази красива и нежна глава, положена на възглавницата
                до нас и да надникне вътре...</p>]]>
        </content>
    </layout>
</layouts>
