<?xml version="1.0" encoding="utf-8"?>
<article>
    <site>forplay</site>
    <url>call-of-duty-advanced-warfare</url>
    <tags prime="call-of-duty-advanced-warfare">
        <tag>call-of-duty-advanced-warfare</tag>
    </tags>
    <cover align="75%"
    	   valign="top"
       	   theme="brown"
           subtheme="lighten"
           tag="call-of-duty-advanced-warfare">10.jpg</cover>
    <main>
        <wide tag="call-of-duty-advanced-warfare">10.jpg</wide>
        <shot tag="call-of-duty-advanced-warfare">09.jpg</shot>
        <caret tag="call-of-duty-advanced-warfare">10.jpg</caret>
    </main>
    <type bg="игри">games</type>
    <subtype bg="ревю">review</subtype>
    <title>
        <![CDATA[Call of Duty: Advanced Warfare]]>
    </title>
    <subtitle>
        <![CDATA[Press X to pay respects, press R2 to have fun]]>
    </subtitle>
    <authors>
        <author>Snake</author>
    </authors>
    <date>Fri Jun 26 2015 18:19:00 GMT+0300 (FLE Daylight Time)</date>
    <priority></priority>
    <issue>issue-1-reboot</issue>
    <hype>7</hype>
    <better tag="call-of-duty-ghosts">Call of Duty: Ghosts</better>
    <worse tag="call-of-duty-4">Call of Duty 4</worse>
    <equal tag=""></equal>
    <versionTested>ps4</versionTested>
    <preview>
        <![CDATA[В последните години е адски модерно да се сипе омраза върху
            Call of Duty серията, но не е и като милитаристичната златна кокошна
            на Боби Котик да не си го е заслужила с безобразно опростен геймплей,
            сюжети, родени в параноичните фантазии на агресивен реднек и мултиплейърни
            механики, рециклирани година след година, с минорни подобрения (или
            влошавания, никога не можеш да си сигурен). Лично за мен франчайзът
            заора абсолютното дъно с Ghosts, който черпеше вдъхновение от всеки
            смислен продукт, попаднал пред погледа на създателите му - от игралния
            шедьовър The Last of Us до оскаровия хит Gravity - с уговорката,
            че въпросните идеи бяха прекарани през месомелачката на гореспоменатите
            параноични фантазии и още-по-гореспоменатата безумна опростеност,
            което превърна Призраците в нещо като изненадващо изискана визуално
            продукция на Уве Бол. Отново лично за мен обаче, Call of Duty е един
            от дежурните ми гилти плежъри за годината (поне докато ми дават прес-копия,
            защото най-вероятно бих си прегризал вените преди да дам пари за
            нещо от серията след изненадващо великия първи Modern Warfare), така
            че нежно положих Advanced Warfare в конзолата си при първа възможност.
            Най-малкото, за да видя първата роля в игра на колоса Трой Бейкър
            и поредната такава на рециклирания до безобразие Кевин Спейси. Или
            май беше обратното. И, о, чудо! тази част беше добра. Разбира се,
            говорим за добра в рамките на крайно специфичния жанр "майкълбейовски
            FPS", който Activision създадоха практически еднолично през годините,
            но това по никой начин не обезценява факта, че Advanced Warfare беше
            една крайно неочаквана приятна изненада. Тук ще говоря основно за
            соловата кампания, като честта да се потопи по-сериозно в мултиплеърните
            режими се пада на колегата Ивайло Коралски (самият аз тествах мултито,
            но съвсем за кратко, защото получих гневно обаждане от Боби, че до
            него са достигнали слухове как някой си GarrettSwindle много трепе
            и хората отказват да си купуват играта).]]>
    </preview>
    <stickers>
        <sticker lib="lorc"
        		 subtype="originals">minigun</sticker>
        <sticker lib="lorc"
        		 subtype="originals">missile-mech</sticker>
        <sticker lib="lorc"
        		 subtype="originals">bullets</sticker>
    </stickers>
    <layouts>
        <layout type="text" subtype="text"
                tag="call-of-duty-advanced-warfare" order="0">
            <left>
                <url type="games" object="game"
                     valign="top">call-of-duty-advanced-warfare</url>
            </left>
            <center>
                <![CDATA[<p>В последните години е адски модерно да се сипе омраза
                    върху <strong>Call of Duty</strong> серията, но не е и като
                    милитаристичната златна кокошна на <em>Боби Котик</em> да
                    не си го е заслужила с безобразно опростен геймплей, сюжети,
                    родени в параноичните фантазии на агресивен реднек и мултиплейърни
                    механики, рециклирани година след година, с минорни подобрения
                    (или влошавания, никога не можеш да си сигурен). Лично за
                    мен франчайзът заора абсолютното дъно с <strong>Ghosts</strong>,
                    който черпеше вдъхновение от всеки смислен продукт, попаднал
                    пред погледа на създателите му - от игралния шедьовър <strong>The
                    Last of Us</strong> до оскаровия хит <strong>Gravity</strong>
                    - с уговорката, че въпросните идеи бяха прекарани през месомелачката
                    на гореспоменатите параноични фантазии и още-по-гореспоменатата
                    безумна опростеност, което превърна <strong>Призраците</strong>
                    в нещо като изненадващо изискана визуално продукция на <em>Уве
                    Бол.</em></p><blockquote><p>Героят на <em>Кевин Спейси</em>,
                    носещ името <em>Джеръми Айрънс</em>, е толкова комиксов,
                    че на негов фон <em>Лекс Лутър</em> изглежда като <em>Алекс
                    Делардж</em> от <strong>A Clockwork Orange</strong>.</p></blockquote><p>Отново
                    лично за мен обаче, <strong>Call of Duty</strong> е един
                    от дежурните ми гилти плежъри за годината (поне докато ми
                    дават прес-копия, защото най-вероятно бих си прегризал вените
                    преди да дам пари за нещо от серията след изненадващо великия
                    първи <strong>Modern Warfare</strong>), така че нежно положих
                    <strong>Advanced Warfare</strong> в конзолата си при първа
                    възможност. Най-малкото, за да видя първата роля в игра на
                    колоса <em>Трой Бейкър</em> и поредната такава на рециклирания
                    до безобразие <em>Кевин Спейси</em>. Или май беше обратното.
                    И, <em>о, чудо! </em>тази част беше добра. Разбира се, говорим
                    за добра в рамките на крайно специфичния жанр &quot;майкълбейовски
                    FPS&quot;, който <em>Activision</em> създадоха практически
                    еднолично през годините, но това по никой начин не обезценява
                    факта, че <strong>Advanced Warfare</strong> беше една крайно
                    неочаквана приятна изненада.</p><p>Тук ще говоря основно
                    за соловата кампания, като честта да се потопи по-сериозно
                    в мултиплеърните режими се пада на колегата <em>Ивайло Коралски</em>
                    (самият аз тествах мултито, но съвсем за кратко, защото получих
                    гневно обаждане от <em>Боби</em>, че до него са достигнали
                    слухове как някой си <em>GarrettSwindle</em> много трепе
                    и хората отказват да си купуват играта).</p>]]>
            </center>
        </layout>
        <layout type="img" subtype="a1"
                tag="call-of-duty-advanced-warfare" 
                order="1">
            <center>
                <img>
                    <tag>call-of-duty-advanced-warfare</tag>
                    <index>06.jpg</index>
                    <pointer>Горе</pointer>
                    <alt>
                        <![CDATA[]]>
                    </alt>
                </img>
                <img>
                    <tag>call-of-duty-advanced-warfare</tag>
                    <index>09.jpg</index>
                    <pointer>Дясно</pointer>
                    <alt>
                        <![CDATA[]]>
                    </alt>
                </img>
                <img>
                    <tag>call-of-duty-advanced-warfare</tag>
                    <index>03.jpg</index>
                    <pointer>Ляво</pointer>
                    <alt>
                        <![CDATA[]]>
                    </alt>
                </img>
            </center>
        </layout>
        <layout type="text" subtype="text"
                tag="call-of-duty-advanced-warfare" order="2">
            <center>
                <![CDATA[<p>Сторито, разбира се, е безумно, а героят на <em>Кевин
                    Спейси</em>, носещ името <em>Джеръми Айрънс</em>, е толкова
                    комиксов, че на негов фон <em>Лекс Лутър</em> изглежда като
                    <em>Алекс Делардж</em> от A Clockwork Orange. Истината обаче
                    е, че в случая големият актьор си е голям актьор, каквито
                    и лайна да са му надробили от сценарния отдел, а <em>мистър
                    Созе</em> буквално изпълва екрана с присъствие във всяка
                    сцена с негово участие, колкото и абсурдна да е тя. Като
                    включим в сметките направо космическите нива на фотореализъм
                    в CG кътсцените и спокойно можеш да приемеш, че гледаш пълноценен
                    и доста ефектен на моменти игрален филм. В този ред на мисли,
                    Advanced Warfare е една доста категорична стъпка към онзи
                    момент, когато големите звезди просто ще влязат в някое студио
                    за седмица-две и след няколко месеца пост-продукция ще имаме
                    отлично изглеждащ филм от произволен жанр, развиващ се на
                    мястото и в епохата, избрана от сценаристите, без оглед на
                    бюджетни ограничения и данъчни закони. Отплеснах се и покорно
                    моля за извинение. Има още нещо много важно, което трябва
                    да ти кажа по казуса <em>Спейси</em> обаче. Задължително
                    хвърли един поглед на менюто с екстрите, след като завършиш
                    играта, защото нещата, които се отключват там видимо са дело
                    на някой далеч по-кадърен сценарист (или основният такъв
                    просто е писал трезвен) и в резултат размислите на <em>Айрънс</em>
                    за силата и властта направо щяха да ме просълзят от кеф.</p><p>Самият
                    сюжет е толкова схематичен, че не знам има ли смисъл да ти
                    го разказвам или просто мога да те оставя да напаснеш отделните
                    опорни точки от историята по единствения възможен начин:
                    идеалистично настроено войниче, готово да се бори за всяка
                    кауза, която му представят като благородна (<em>Трой Бейкър</em>
                    в първата му роля за първата седмица на ноември), властен
                    лидер на частна военна компания с чудовищни финансови ресурски
                    и плановете за нанокостюма от Crysis, международна теористична
                    заплаха, генерирана от мургав злодей с толкова малко екранно
                    време, че очевидно не е основният такъв, завладяване на Америка,
                    двама юначаги, щурмуващи непристъпната крепост на Големия
                    Лош, в името на свободата и демокрацията. Ако се затрудняваш
                    с подреждането на пъзела, ще ти бъде супер интересно и ще
                    ахкаш и охкаш на туистовете, гаранция.</p><p>Къде все пак
                    се крие гореспоменатата приятна изненада, при положение,
                    че <em>Кевин</em> определено не е първият големец, свързал
                    името си с Call of Duty, откъдето минаха <em>Гари Олдман</em>,
                    <em>Ед Харис</em>, <em>Джейсън Стейтъм</em>, <em>Джовани
                    Рибизи</em>, <em>Ланс Хенриксен</em> и кой ли още не? Приятната
                    изненада всъщност е геймплеят и по-точно - фактът, че такъв
                    изобщо е наличен извън обичайната схема &ndash; върви по
                    коридора, убий трима терористи, виж следващата главозамайващо
                    яка скриптирана сцена, получи мощна ерекция, особено ако
                    малкото ти име е <em>Мишо</em>, а фамилията &ndash; <em>Бей</em>,
                    rinse and repeat. Advanced Warfare изненадващо те води за
                    ръчичка през малко по-малка част от времето, а отделни сегменти
                    от него (светъл пример е стелт мисията в имението на <em>Айрънс</em>)
                    предлагат геймплей, който с удоволствие бих видял разгърнат
                    в цяла игра. Тези сегменти, разбира се, следват обичайната
                    Call of Duty формула - ето ти нова джаджа, надявам се да
                    си й се порадвал подобаващо, защото повече няма да я видиш
                    в рамките на кампанията, но все е нещо.</p>]]>
            </center>
        </layout>
        <layout type="img" subtype="a3"
                tag="call-of-duty-advanced-warfare" 
                order="3">
            <center>
                <img>
                    <tag>call-of-duty-advanced-warfare</tag>
                    <index>04.jpg</index>
                    <pointer>Ляво</pointer>
                    <alt>
                        <![CDATA[]]>
                    </alt>
                </img>
                <img>
                    <tag>call-of-duty-advanced-warfare</tag>
                    <index>05.jpg</index>
                    <pointer>Долу</pointer>
                    <alt>
                        <![CDATA[]]>
                    </alt>
                </img>
                <img>
                    <tag>call-of-duty-advanced-warfare</tag>
                    <index>07.jpg</index>
                    <pointer>Горе</pointer>
                    <alt>
                        <![CDATA[]]>
                    </alt>
                </img>
            </center>
        </layout>
        <layout type="text" subtype="text"
                tag="call-of-duty-advanced-warfare" order="4">
            <center>
                <![CDATA[<p>Задължително трябва да отбележа също така, че новата
                    игра от милитаристичната серия на <em>Activision</em> е свела
                    нивото на предизвикателност до келвиновата нула или иначе
                    казано - има моменти, когато Advanced Warfare запазва прогреса
                    ти преди и след като си се качил по дадена стълба, за да
                    не би - да не дава Господ - при следващия опит да не улучиш
                    стълбата. В този контекст, надали е нужно да отбелязвам,
                    че ще виждаш иконката за чекпойнт на всеки двама, максимум
                    трима, убити противници. В това отношение Ghosts беше значително
                    по-предизвикателна. Също така обаче, новото Call of Duty
                    се движи напред с главозамайваща скорост, а фактът, че всяка
                    грешна е поправима практически на мига, подсилва филмовото
                    усещане и не разпокъсва поредицата от яки, скриптирани сцени,
                    които биха ти се видели с една идея по-малко яки и с много
                    идеи по-скриптирани при всяко следващо преиграване, ако си
                    умрял левашки. Елементарността в случая някак подчертава
                    усещането, че си войник със свръхспособности, така че съм
                    доста по-склонен да я приема като част от внушението, отколкото
                    като дизайнерско осъзнаване на факта, че Call of Duty e и
                    винаги е била поредица, насочена предимно към малоумници.
                    С което отново искам да подчертая, че Advanced Warfare е
                    добра <em>в рамките на франчайза</em>, а не като игра, по
                    същия начин, по който Unity е по-добър на концептуално ниво
                    от тройката (защото Black Flag беше отлична пиратска симулация,
                    в която нямаше асасинс, а още по-малко крийд), но шансът
                    да привлече нови фенове към серията е мизерен. Новото Call
                    of Duty е насочено по-скоро към феновете на фрамнчайза, които
                    знаят какво да очакват, но все пак тайничко се надяват на
                    някакъв реален прогрес след Modern Warfare.</p><p>Е, такъв
                    е наличен - честито. Advanced Warfare е по-надъхващ, по-бърз,
                    по-разчупен от това, което най-вероятно си очаквал, така
                    че аз не планирам да натискам Х, за да отдам почитта си пред
                    ковчега на Call of Duty, защото в този франчайз все още има
                    живот, стига втръсналата ни формула да попадне в ръцете на
                    адекватен разработчик. Защото екзоскелета, с който разполага
                    героят ти, даряващ го със свръх сила, нечовешка маневреност,
                    невидимост и булет-тайм, може и да е безочливо откраднат
                    от Crysis, но ако тръгнем да заклеймяваме злоупотребата с
                    чужди (добри) идеи, би следвало да зашлевим творчеството
                    на <em>Blizzard</em> с Warhammer, Mass Effect със Star Control
                    и тъй нататък. Ако изобщо не си схванал за какво говоря в
                    горното изречение, това ревю тотално губи смисъла си и можеш
                    да приемеш, че Advanced Warfare <em>е мноо як, копеле</em>!
                    Ако си схванал обаче, искам да ти напомня, че понякога добре
                    полираните стари идеи не би следвало да стоят в гардероба,
                    наръсени с нафталин, ако са достатъчно добри, а <em>Боби
                    Котик</em> и компания са безкрайно добри както в краденето,
                    така и в полиранието. В крайна сметка, единственото нещо,
                    което има значение е, че Call of Duty Еба-Ли-Го-Кой-Номер-Поред-Е-Това-Вече
                    е достатъчно забавно, ефектно и свежо в няколкочасовия си
                    стори моуд и с чисто сърце бих могъл да ти го препоръчам
                    с доста повече ентусиазъм, отколкото би заслужил кой да е
                    безмозъчен екшън филм от отминаващата година. Уловката в
                    случая е, че един билет за кино струва 12 лева, а Advanced
                    Warfare - общо-взето - десетократно повече. Основното мерило
                    за това дали игра от точно този франчайз си струва парите
                    по правило е базирано върху милтиплеърния режим, за който
                    по-подробно ще ти разкаже колегата <em>Koralsky</em>.</p>]]>
            </center>
        </layout>
        <layout type="inside" subtype="i1"
                tag="call-of-duty-advanced-warfare" 
                order="5">
            <center>
                <img>
                    <tag>call-of-duty-advanced-warfare</tag>
                    <index>01.jpg</index>
                    <center author="Koralsky"
                    		valign="bottom center">
                        <![CDATA[<h3>Multiplayer</h3><p>Не е тайна за мнозина,
                            че ние, <em>форплейци</em>, понякога можем да бъдем
                            едни особено обиграни (не)комерсиални отцепници.
                            Такива, които реално обичат да си причиняват единичните
                            кампании на <strong>Call of Duty</strong>. И в същото
                            време ако зависеше от нас, вероятни никога не бихме
                            си пуснали мултиплейъра на съответната част от титана
                            на <em>Боби Котик</em>. Поне аз не го бях правил
                            от времето на оригиналния (и все още любим ми) <strong>Modern
                            Warfare</strong>. Хубаво е обаче да кажем два реда
                            за реално елемента, който направи <strong>CoD</strong>
                            най-големият гейм франчайз на планетата. А именно,
                            мултиплейъра. Първо, предвид издадения от <em>Electronic
                            Arts</em> <strong>Titanfall</strong> и неговата по-пъргава
                            природа, някакси беше съвсем логично <em>Activision</em>
                            да последва примера на своите <em>&bdquo;любими&ldquo;</em>
                            колеги и в новото <strong>CoD</strong> да си имаме
                            чудесен екзоскелет, чрез който играчите подскачат
                            двойно, движат се по-бързо и нетипично антилопски
                            за серията.</p><p>Истината е, че <strong>CoD</strong>
                            имаше отдавна нужда от подобно нововъведение (за
                            серията) и въпросното практически афектира всичко,
                            което правиш в различните мултиплейър режими.</p><p>Мобилността
                            е достигнала нови висоти за поредицата. В <strong>Call
                            of Duty: Advanced Warfare</strong> издатини, первази,
                            покриви и дори отворени прозорци играят съвсем различна
                            роля. Геймплейна такава.</p>]]>
                    </center>
                    <pointer></pointer>
                    <alt>
                        <![CDATA[]]>
                    </alt>
                </img>
            </center>
        </layout>
        <layout type="inside" subtype="i1"
                tag="call-of-duty-advanced-warfare" 
                order="6">
            <center>
                <img>
                    <tag>call-of-duty-advanced-warfare</tag>
                    <index>08.jpg</index>
                    <center author=""
                    		valign="top center">
                        <![CDATA[<p>На практика с помощта на &sbquo;<em>екзото</em>&lsquo;
                            можеш да се измъкваш от напечени ситуации по начин,
                            който до момента не е бил възможен в рамките на целия
                            франчайз.</p><p>Интензитета на действието в различните
                            режими е значително увеличен, а освен оръжия, можеш
                            да подобряваш и способностите на &sbquo;<em>костюма</em>&lsquo;.
                            В това число бързина, невидимост, издръжливост и
                            т.н.</p><p>Кежюъл играчите вероятно ще се радват
                            да научат, че <strong>Advanced Warfare</strong> те
                            облива с нови оръжия, козметични подобрения и пърксове
                            с много по-бързи темпове, отколкото предишните части
                            на серията.</p><p>Картите са съобразени с възможностите
                            на екзоскелета, а един от най-новаторските елементи
                            е възможността да изпробваш новополучените екстри,
                            които си отворил в последната мултиплейър битка.
                            В случая с едно натискане на бутон се озоваваш на
                            виртуално стрелбище, където на спокойствие можеш
                            да тестваш новите си придобивки. Без да се притесняваш,
                            че някой хубавец ще ти влезе изодзадзе.</p><p>Тестваните
                            конзолните версии от моментната генерация &ndash;
                            <em>PS4</em> и <em>Xbox One</em>, в мултиплейър вървят
                            с непоклатими 60FPS.</p>]]>
                    </center>
                    <pointer></pointer>
                    <alt>
                        <![CDATA[]]>
                    </alt>
                </img>
            </center>
        </layout>
    </layouts>
</article>
